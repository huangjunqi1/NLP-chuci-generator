帝高阳之苗裔兮，朕皇考曰伯庸。摄提贞于孟陬兮，惟庚寅吾以降。皇览揆余初度兮，肇锡余以嘉名。名余曰正则兮，字余曰灵均。纷吾既有此内美兮，又重之以修能。扈江离与辟芷兮，纫秋兰以为佩。
汨余若将不及兮，恐年岁之不吾与。朝搴山之木兰兮，夕揽洲之宿莽。日月忽其不淹兮，春与秋其代序。惟草木之零落兮，恐美人之迟暮。不抚壮而弃秽兮，何不改乎此度。乘骐骥以驰骋兮，来吾道夫先路。
昔三后之纯粹兮，固众芳之所在。杂申椒与菌桂兮，岂惟纫夫蕙茝。彼尧舜之耿介兮，既遵道而得路。何桀纣之猖披兮，夫惟捷径以窘步。惟夫党人之偷乐兮，路幽昧以险隘。岂余身之殚殃兮，恐皇舆之败绩。
忽奔走以先后兮，及前王之踵武。荃不查余之中情兮，反信谗而怒怒。余固知謇謇之为患兮，忍而不能舍也。指九天以为正兮，夫惟灵修之故也。曰黄昏以为期兮，羌中道而改路。初既与余成言兮，后悔遁而有他。
余既不难夫离别兮，伤灵修之数化。余既滋兰之九畹兮，又树蕙之百亩。畦留夷与揭车兮，杂杜衡与芳芷。冀枝叶之峻茂兮，愿俟时乎吾将刈。虽萎绝其亦何伤兮，哀众芳之芜秽。众皆竞进以贪婪兮，凭不厌乎求索。
羌内恕己以量人兮，各兴心而嫉妒。忽驰骛以追逐兮，非余心之所急。老冉冉其将至兮，恐修名之不立。朝饮木兰之坠露兮，夕餐秋菊之落英。牵木根以结草兮，贯薜荔之落蕊。矫菌桂以纫蕙兮，索胡绳之拉拉。
謇吾法夫前修兮，非世俗之所服。虽不周于今之人兮，愿依彭咸之遗则。长太息以掩涕兮，哀民生之多艰。余虽好修姱以绳羁兮，謇朝谏而夕替。既替余以蕙束衣兮，又申之以揽茝。亦余心之所善兮，虽九死其犹未悔。
怨灵修之浩荡兮，终不察夫民心。众女嫉余之蛾眉兮，谣谤谓余以善淫。固时俗之工巧兮，违规矩而改错。背绳墨以追曲兮，竞周容以为度。忳郁邑余侘傺兮，吾独穷困乎此时也。宁溘死以流亡兮，余不忍为此态也。
鸷鸟之不群兮，自前世而固然。何方圜之能周兮，夫孰异道而相安。屈心而抑志兮，忍尤而攘诟。伏清白以死直兮，固前圣之所厚。悔相道之不察兮，延伫乎吾将反。回朕车以复路兮，及行迷之未远。
步余马于兰皋兮，驰椒丘且焉止息。进不入以离尤兮，退将复修吾初服。制芰荷以为衣兮，集芙蓉以为裳。不吾知其亦已兮，苟余情其信芳。高余冠之岌岌兮，长余佩之陆离。芳与泽其杂糅兮，唯昭质其犹未亏。
忽反顾以游目兮，将往观乎四荒。佩缤纷其繁饰兮，芳菲菲其弥章。民生各有所乐兮，余独好修以为常。虽体解吾犹未变兮，岂余心之可惩。女仙之婵媛兮，申申其骂。鲧倔直以亡身兮，终然夭乎羽之野。
汝何博謇而好修兮，纷独有此姱节。聚菉草以盈室兮，判独离而不服。众不可户说兮，孰云察余之中情。世并举而好朋兮，夫何茕独而不予听。依前圣以节中兮，喟凭心而历兹。济沅湘以南征兮，就重华而敶词。
启九辩与九歌兮，夏康娱以自纵。不顾难以图后兮，五子用失乎家巷。羿淫游以失畋兮，又好射夫封狐。固乱流其鲜终兮，淋又贪夫厥家。浇身被服强圈兮，纵欲而不忍。日康娱而自忘兮，厥首用夫颠陨。
夏桀之常违兮，乃遂焉而逢殃。后辛之菜醢兮，殷宗用而不长。汤禹俨而祗敬兮，周论道而莫差。举贤才而授能兮，循绳墨而不颇。皇天无私阿兮，览民德焉错辅。夫维圣哲以茂行兮，苟得用此下土。
瞻前而顾后兮，相观民之计极。夫孰非义而可用兮，孰非善而可服。危余身而危死兮，览余初其犹未悔。不量凿而正枘兮，固前修以菜醢。曾叹欷余郁邑兮，哀朕时之不当。揽茹蕙以掩涕兮，沾余襟之浪浪。
跪敷衽以陈辞兮，耿吾既得此中正。驷玉虬以桀鹥兮，溘埃风余上征。朝发车于苍梧兮，夕余至乎县圃。欲少留此灵琐兮，日忽忽其将暮。吾令羲和弭节兮，望崦嵫而勿迫。路漫漫其修远兮，吾将上下而求索。
饮余马于咸池兮，总余辔乎扶桑。折若木以拂日兮，聊逍遥以相羊。前望舒使先驱兮，后飞廉使奔属。鸾皇为余先戒兮，雷师告余以未具。吾令凤鸟飞腾兮，继之以日夜。飘风屯其相离兮，帅云霓而来御。
纷总总其离合兮，斑陆离其上下。吾令帝阍开关兮，倚阊阖而望予。时暧暧其将罢兮，结幽兰而延伫。世溷浊而不分兮，好蔽美而嫉妒。朝吾将济于白水兮，登阆风而绁马。忽反顾以流涕兮，哀高丘之无女。
溘吾游此春宫兮，折琼枝以继佩。及荣华之未落兮，相下女之可诒。吾令丰隆乘云兮，求宓妃之所在。解佩束衣以结言兮，吾令謇修以为理。纷总总其离合兮，忽纬带其难迁。夕归次于穷石兮，朝濯发乎洛盘。
保厥美以骄傲兮，日康娱以淫游。虽信美而无礼兮，来违弃而改求。览相观于四极兮，周流乎天余乃下。望瑶台之偃蹇兮，见有娀之失女。吾令鸩为媒兮，鸩告余以不好。雄鸠之鸣逝兮，余犹恶其骄巧。
心犹豫而狐疑兮，欲自适而不可。凤皇既受诒兮，恐高辛之先我。欲远集而无所止兮，聊浮游以逍遥。及少康之未家兮，留有虞之二姚。理弱而媒拙兮，恐导言之不固。世溷浊而嫉贤兮，好蔽美而称恶。
闺中既以邃远兮，哲王又不寤。怀朕情而不发兮，余焉能忍而与此终古。索琼茅以宴器兮，命灵氛为余占之。两美其必合兮，孰信修而慕之。思九州之博大兮，岂惟是其有女。勉远逝而无狐疑兮，孰求美而释女。
何所独无芳草兮，尔何怀乎故宇。世幽昧以光曜兮，孰云察余之善恶。民好恶其不同兮，惟此党人其独异。户服艾以盈要兮，谓幽兰其不可佩。览察草木其犹未得兮，岂玉美之能当。苏粪壤以充美兮，谓申椒其不芳。
欲从灵氛之吉占兮，心犹豫而狐疑。巫咸将夕降兮，怀椒粮而要之。百神翳其备降兮，九疑缤其并迎。皇剡剡其扬灵兮，告余以吉故。勉升降以上下兮，求矩度之所同。汤禹俨而求合兮，恳咎繇而能调。
苟中情其好修兮，又何必用夫行媒。说操筑于傅岩兮，武丁用而不疑。吕望之鼓刀兮，遭周文而得举。宁戚之讴歌兮，齐桓闻以该辅。及年岁之未晏兮，时亦犹其未央。恐鹈鸟之先鸣兮，使夫百草为之不芳。
何琼佩之偃蹇兮，众茂然而蔽之。惟此党人之不谅兮，恐嫉妒而折之。时缤纷其变易兮，又何可以淹留。兰芷变而不芳兮，荃蕙化而为茅。何昔日之芳草兮，今直为此萧艾也。岂其有他故兮，莫好修之害也。
余以兰为可恃兮，羌无实而容长。委厥美以从俗兮，苟得列乎众芳。椒专佞以慢悦兮，草又欲充夫佩帏。既干进而务入兮，又何芳之能祗。固时俗之流从兮，又孰能无变化。览椒兰其若兹兮，又况揭车与江离。
惟兹佩之可贵兮，委厥美而历兹。芳菲菲而难亏兮，芬至今犹未都。和调度以自娱兮，聊浮游而求女。及余饰之方壮兮，周流观乎上下。灵氛既告余以吉占兮，历吉日乎吾将行。折琼枝以为羞兮，精琼末以为粮。
为余驾飞龙兮，杂瑶象以为车。何离心之可同兮，吾将远逝以自疏。邅吾道夫昆仑兮，路修远以周流。扬云霓之晻蔼兮，鸣玉鸾之啾啾。朝发车于天津兮，夕余至乎西极。凤皇翼其承旗兮，高翱翔之翼翼。
忽吾行此流沙兮，遵赤水而容与。麾蛟龙使梁津兮，诏西皇使涉予。路修远以多艰兮，腾众车使径待。路不周以左转兮，指西海以为期。屯余车其千乘兮，齐玉轮而并驰。驾八龙之婉婉兮，载云旗之委蛇。
抑志而弭节兮，神高驰之邈邈。奏九歌而舞韶兮，聊假日以偷乐。陟升皇之赫戏兮，忽临睨夫旧乡。仆夫悲余马怀兮，蜷局顾而不行。国无人莫我知兮，又何怀乎故都。既莫足与为美政兮，吾将从彭咸之所居。
吉日兮辰良，穆将愉兮上皇。抚长剑兮玉珥，玉锵鸣兮琳琅。瑶席兮玉玉，盍将把兮琼芳。蕙肴蒸兮兰藉，奠桂酒兮椒浆。扬树兮拊鼓，疏缓节兮安歌。灵偃蹇兮姣服，芳菲菲兮满堂。
五音纷兮繁会，君欣欣兮乐康。浴兰汤兮沐芳，华采衣兮若英。灵连蜷兮既留，烂昭昭兮未央。謇将憺兮寿宫，与日月兮齐光。龙驾兮帝服，聊翱游兮周章。灵皇皇兮既降，迅远举兮云中。
览冀洲兮有余，横四海兮焉穷。思夫君兮太息，极劳心兮忡忡。君不行兮夷犹，蹇谁留兮中洲。美要眇兮宜修，沛吾乘兮桂舟。令沅湘兮无波，使江水兮安流。望夫君兮未来，吹参差兮谁思。
驾飞龙兮北征，邅吾道兮洞庭。薜荔柏兮蕙绸，荪桡兮兰旌。望涔阳兮极浦，横大江兮扬灵。扬灵兮未极，女婵媛兮为余太息。横流涕兮潺湲，隐思君兮悱侧。桂棹兮兰枻，斵冰兮积雪。
采薜荔兮水中，搴芙蓉兮木末。心不同兮媒劳，恩不甚兮轻绝。石濑兮浅浅，飞龙兮翩翩。交不忠兮怨长，期不信兮告余以不闲。朝骋骛兮江皋，夕弭节兮北渚。鸟次兮屋上，水周兮堂下。
捐余玦兮江中，遗余佩兮醴浦。采芳洲兮杜若，将以遗兮下女。时不可兮再得，聊逍遥兮容与。帝子降兮北渚，目眇眇兮愁予。袅袅兮秋风，洞庭波兮木叶下。登白草兮骋望，与佳期兮夕张。
鸟何萃兮苹中，罾何为兮木上。沅有茝兮醴有兰，思公子兮未敢言。荒忽兮远望，观流水兮潺湲。麋何食兮庭中，蛟何为兮水裔。朝驰余马兮江皋，夕济兮西岸。闻佳人兮召余，将腾驾兮偕逝。
筑室兮水中，葺之兮荷盖。荪壁兮紫坛，播芳椒兮成堂。桂栋兮兰屋，辛夷楣兮药房。罔薜荔兮为帷，捶蕙屋兮既张。白玉兮为镇，疏石兰兮为芳。芷葺兮荷屋，缭之兮杜衡。
合百草兮实庭，建芳馨兮庑门。九嶷缤兮并迎，灵之来兮如云。捐余袂兮江中，遗余衣兮醴浦。搴汀洲兮杜若，将以遗兮远者。时不可兮骤得，聊逍遥兮容与。广开兮天门，纷吾乘兮玄云。
令飘风兮先驱，使河雨兮洒尘。君回翔兮以下，逾空桑兮从女。纷总总兮九州，何寿夭兮在予。高飞兮安翔，乘清气兮御阴阳。吾与君兮齐速，导帝之兮九坑。灵衣兮被被，玉佩兮陆离。
一阴兮一阳，众莫知兮余所为。折疏麻兮瑶华，将以遗兮离居。老冉冉兮既极，不浸近兮愈疏。乘龙兮辚辚，高驰兮冲天。结桂枝兮延伫，羌愈思兮愁人。愁人兮奈何，愿若今兮无亏。
固人命兮有当，孰离合兮何为。秋兰兮麋芜，罗生兮堂下。绿叶兮素华，芳菲菲兮袭予。夫人兮自有美子，荪何以兮愁苦。秋兰兮青青，绿叶兮紫茎。满堂兮美人，忽独与余兮目成。
入不言兮出不辞，乘回风兮载云旗。悲莫悲兮生别离，乐莫乐兮新相知。荷衣兮蕙带，迅而来兮忽而逝。夕宿兮帝郊，君谁须兮云之际。与女沐兮咸池，曦女发兮阳之阿。望美人兮未来，临风悲兮浩歌。
孔盖兮翠旌，登九天兮抚彗星。竦长剑兮拥幼艾，荪独宜兮为民正。暾将出兮东方，照吾槛兮扶桑。抚余马兮安驱，夜皎皎兮既明。驾龙车兮乘雷，载云旗兮委蛇。长太息兮将上，心低徊兮顾怀。
羌声色兮娱人，观者担兮忘归。奏瑟兮交鼓，萧钟兮瑶簴。鸣篪兮吹竽，思灵保兮贤姱。翾飞兮翠曾，展诗兮会舞。应律兮合节，灵之来兮敝日。青云衣兮白霓裳，举长矢兮射天狼。
操余弧兮反沦降，援北斗兮酌桂浆。撰余辔兮高驰翔，杳冥冥兮以东行。与女游兮九河，冲风起兮水扬波。乘水车兮荷盖，驾两龙兮骖螭。登昆仑兮四望，心飞扬兮浩荡。日将暮兮怅忘归，惟极浦兮寤怀。
鱼鳞屋兮龙堂，紫贝阙兮珠宫。乘白鼋兮逐文鱼，与女游兮河之渚。子交手兮东行，送美人兮南浦。波滔滔兮来迎，鱼鳞鳞兮妾予。若有人兮山之阿，被薜荔兮带女萝。既含睇兮又宜笑，子慕予兮善窈窕。
乘赤豹兮从文狸，辛夷车兮结桂旗。被石兰兮带杜衡，折芬馨兮遗所思。余处幽篁兮终不见天，路险难兮独后来。表独立兮山之上，云容容兮而在下。杳冥冥兮羌昼晦，东风飘兮神灵雨。留灵修兮憺忘归，岁既晏兮孰华予。
采三秀兮于山间，石磊磊兮葛蔓蔓。怨公子兮怅忘归，君思我兮不得闲。山中人兮芳杜若，饮石泉兮荫松柏。雷填填兮雨冥冥，猿啾啾兮狖夜鸣。风飒飒兮木萧萧，思公子兮徒离忧。操吴戈兮被犀甲，车错毂兮短兵接。
旌蔽日兮敌若云，矢交坠兮士争先。凌余阵兮踏余行，左骖杀兮右刃伤。霾两轮兮絷四马，援玉树兮击鸣鼓。天时怨兮威灵怒，严杀尽兮弃原野。出不入兮往不反，平原忽兮路超远。带长剑兮挟秦弓，首身离兮心不惩。
诚既勇兮又以武，终刚强兮不可凌。身既死兮神以灵，魂魄毅兮为鬼雄。成礼兮会鼓，传芭兮代舞。春兰兮秋菊，长无绝兮终古。遂古之初，谁传道之。上下未形，何由考之。
冥昭瞢暗，谁能极之。冯翼惟象，何以识之。明明暗暗，惟时何为。阴阳三合，何本何化。圜则九重，孰营度之。惟兹何功，孰初作之。
斡维焉系，天极焉加。八柱何当，东南何亏。九天之际，安放安属。隅隈多有，谁知其数。出自汤谷，次于蒙汜。自明及晦，所行几里。
夜光何德，死则又育。厥利维何，而顾菟在腹。女岐无合，夫焉取九子。伯强何处，惠气安在。何阖而晦，何开而明。角宿未旦，曜灵安藏。
不任汩鸿，师何以尚之。鸱龟曳衔，鲧何听焉。顺欲成功，帝何刑焉。永遏在羽山，夫何三年不施。伯禹傲鲧，夫何以变化。编就前绪，遂成考功。
何续初继业，而厥谋不同。洪泉极深，何以填之。地方九则，何以坟之。河海应龙，何尽何历。鲧何所营，禹何所成。九州安错，川谷何洿。
东流不溢，孰知其故。东西南北，其修孰多。南北顺圆，其衍几何。昆仑悬圃，其尻安在。增城九重，其高几里。四方之门，其谁从焉。
西北辟启，何气通焉。日安不到，烛龙何照。羲和之未扬，若华何光。何所冬暖，何所夏寒。焉有石林，何兽能言。焉有虬龙，负熊以游。
雄虺九首，迅忽焉在。何所不死，长人何守。靡萍九衢，草华安居。灵蛇吞象，厥大何如。黑水玄趾，三危安在。延年不死，寿何所止。
鱼鱼何所，兽堆焉处。羿焉射日，乌焉解羽。禹之力献功，降省下土四方。焉得彼山山女，而通之於台桑。闵妃匹合，厥身是继。胡维嗜不同味，而快龟饱。
启代益作后，卒然离忧。何启惟忧，而能拘是达。皆归射问，而无害厥躬。何后益作革，而禹播降。启棘宾商，九辨九歌。何勤子屠母，而死分竟地。
帝降夷羿，革孽夏民。胡射夫河伯，而妻彼雒嫔。冯贝利决，封猪是射。何献蒸肉之膏，而后帝不若。淋娶纯狐，眩妻爰谋。何羿之射革，而交吞揆之。
阻穷西征，岩何越焉。化而为黄熊，巫何活焉。咸播黍黍，草鸟是营。何由并投，而鲧疾修盈。白蜺婴茂，胡为此堂。安得夫良药，不能固臧。
天式从横，阳离爰死。大鸟何鸣，夫焉丧厥体。萍号起雨，何以兴之。撰体协胁，鹿何膺之。鳌戴山抃，何以安之。释舟陵行，何之迁之。
惟浇在户，何求于嫂。何少康逐犬，而颠陨厥首。女歧缝裳，而馆同爰止。何颠易厥首，而亲以逢危。汤谋易旅，何以厚之。覆舟斟寻，何道取之。
桀伐蒙山，何所得焉。女嬉何肆，汤何杀焉。舜闵在家，父何以鳏。尧不姚告，二女何亲。厥萌在初，何所亿焉。璜台十成，谁所极焉。
登立为帝，孰道尚之。女娲有体，孰制匠之。舜服厥弟，终然为害。何肆犬豕，而厥身不危败。吴获到古，南岳是止。孰期去斯，得两男子。
缘鹄饰玉，后帝是飨。何承谋夏桀，终以灭丧。帝乃降观，下逢伊恳。何条放致罚，而黎服大说。简狄在台，帝何宜。玄鸟致贻，女何喜。
该秉季德，厥父是臧。胡终弊于有扈，牧夫牛羊。干协时舞，何以怀之。平胁曼肤，何以肥之。有扈牧竖，云何而逢。击床先出，其命何从。
恒秉季德，焉得夫朴牛。何往营班禄，不但还来。昏微循迹，有狄不宁。何繁鸟萃棘，负子肆情。眩弟并淫，危害厥兄。何变化以作诈，而后嗣逢长。
成汤东巡，有草爰极。何乞彼小臣，而吉妃是得。水滨之木，得彼小子。夫何恶之，妾有草之妇。汤出重泉，夫何罪尤。不胜心伐帝，夫谁使挑之。
会朝争盟，何践吾期。苍鸟群飞，孰使萃之。列击纣躬，叔旦不嘉。何亲揆发足，周之命以咨嗟。授殷天下，其位安施。反成乃亡，其罪伊何。
争遣伐器，何以行之。并驱击翼，何以将之。昭后成游，南土爰底。厥利惟何，逢彼白雉。穆王巧梅，夫何为周流。环理天下，夫何索求。
妖夫曳炫，何号于市。周幽谁诛，焉得夫褒女。天命反侧，何罚何护。齐桓九会，卒然身杀。彼王纣之躬，孰使乱惑。何恶辅弼，谗谄是服。
比干何逆，而抑沈之。雷开阿顺，而赐封之。何圣人之一德，卒其异方。梅伯受醢，箕子详狂。稷维元子，帝何竺之。投之于冰上，鸟何燠之。
何冯弓挟矢，殊能将之。既惊帝切激，何逢长之。伯昌号衰，秉鞭作牧。何令彻彼岐社，命有殷国。迁藏就岐，何能依。殷有惑妇，何所讥。
受赐兹醢，西伯上告。何亲就上帝罚，殷之命以不救。师望在肆，昌何识。鼓刀扬声，后何喜。武发杀殷，何所悒。载尸集战，何所急。
伯林雉经，维其何故。何感天抑地，夫谁畏惧。皇天集命，惟何戒之。受礼天下，又使至代之。初汤臣恳，后兹承辅。何卒官汤，尊食宗绪。
勋阖梦生，少离散亡。何壮武历，能流厥严。彭铿斟雉，帝何飨。受寿永多，夫何久长。中央共牧，后何怒。蜂蛾微命，力何固。
惊女采薇，鹿何护。北至回水，萃何喜。兄有噬犬，弟何欲。易之以百两，卒无禄。薄暮雷电，归何忧。厥严不奉，帝何求。
伏匿穴处，爰何云。荆勋作师，夫何长。悟过改更，我又何言。吴光争国，久余是胜。何环穿自闾社丘陵，爰出子文。何试上自予，忠名弥彰。
惜诵以致愍兮，发愤以发情。所作忠而言之兮，指苍天以为正。令五帝使折中兮，戒六神与向服。俾山川以备御兮，命咎繇使听直。竭忠诚而事君兮，反离群而多病。忘骄媚以背众兮，待明君其知之。
言与行其可迹兮，情与貌其不变。故相臣莫若君兮，所以证之不远。吾谊先君而后身兮，羌众人之所仇也。专惟君而无他兮，又众兆之所雠也。壹心而不豫兮，羌无可保也。疾亲君而无他兮，有招祸之道也。
思君其莫我忠兮，忽忘身之贱贫。事君而不贰兮，迷不知宠之门。患何罪以遇罚兮，亦非余之所志也。行不群以巅越兮，又众兆之所咍也。纷逢尤以离谤兮，謇不可释也。情沉抑而不达兮，又蔽而莫之白也。
心郁邑余侘傺兮，又莫察余之中情。固烦言不可结而诒兮，愿陈志而无路。退静默而莫余知兮，进号呼又莫吾闻。申侘傺之烦惑兮，中闷瞀之忳忳。昔余梦登天兮，魂中道而无杭。吾使厉神占之兮，曰有志极而无旁。
终危独以离异兮，曰君可思而不可恃。故众口其铄金兮，初若是而逢危。惩于羹者而吹碎兮，何不变此志也。欲释阶而登天兮，犹有曩之态也。众骇遽以离心兮，又何以为此伴也。同极而异路兮，又何以为此援也。
晋申生之孝子兮，父信谗而不好。行倔直而不豫兮，鲧功用而不就。吾闻作忠以造怨兮，忽谓之过言。九折臂而成医兮，吾至今而知其信然。矰弋机而在上兮，网罗张而在下。设张辟以娱君兮，愿侧身而无所。
欲儃徊以干傺兮，恐重患而离尤。欲高飞而远集兮，君罔谓汝何之。欲横奔而失路兮，盖志坚而不忍。背膺伴以交痛兮，心郁结而纡轸。捣木兰以矫蕙兮，米申椒以为粮。播江离与滋菊兮，愿春日以为粮芳。
恐情质之不信兮，故重著以自明。矫兹媚以私处兮，愿曾思而远身。余幼好此奇服兮，年既老而不衰。带长铗之陆离兮，冠切云之崔嵬。世混浊而莫余知兮，吾方高驰而不顾。驾青虬兮骖白螭，吾与重华游兮瑶之圃。
登昆仑兮食玉英，与天地兮同寿。哀南夷之莫吾知兮，旦余济乎江湘。乘鄂渚而反顾兮，兮秋冬之绪风。步余马兮山皋，邸余车兮方林。乘舲船余上沅兮，齐吴榜以击汰。船容与而不进兮，淹回水而疑滞。
朝发枉渚兮，夕宿辰阳。苟余心其端直兮，虽僻远之何伤。入溆浦余儃徊兮，迷不知吾所如。深林杳以冥冥兮，猿狖之所居。山峻高以蔽日兮，下幽晦以多雨。霰雪纷其无垠兮，云霏霏而承宇。
哀吾生之无乐兮，幽独处乎山中。吾不能变心而从俗兮，固将愁苦而终穷。接舆刑首兮，桑扈裸行。忠不必用兮，贤不必以。伍子逢殃兮，比干菜醢。与前世而皆然兮，吾又何怨乎今之人。
余将董道而不豫兮，固将重昏而终身。鸾鸟凤皇，日以远兮。燕雀乌鹊，巢堂坛兮。露申辛夷，死林薄兮。腥臊并御，芳不得薄兮。阴阳易位，时不当兮。
怀信佗傺，忽乎吾将行兮。皇天之不纯命兮，何百姓之震愆。民离散而相失兮，方仲春而东迁。去故乡而就远兮，遵江夏以流亡。出国门而轸怀兮，甲之虫吾以行。发郢都而去闾兮，怊荒忽其焉极。
楫齐扬以容与兮，哀见君而不再得。望长楸而太息兮，涕淫淫其若霰。过夏首而西浮兮，顾龙门而不见。心婵媛而伤怀兮，眇不知其所足。顺风波以从流兮，焉洋洋而为客。凌阳侯之汜滥兮，忽翱翔之焉薄。
心触结而不解兮，思蹇产而不释。将运舟而下浮兮，上洞庭而下江。去终古之所居兮，今逍遥而来东。羌灵魂之欲归兮，何须臾而忘反。背夏浦而西思兮，哀故都之日远。登大坟以远望兮，聊以舒吾忧心。
哀州土之平乐兮，悲江介之遗风。当陵阳之焉至兮，淼南渡之焉如。曾不知夏之为丘兮，孰两东门之可芜。心不怡之长久兮，忧与愁其相接。惟郢路之辽远兮，江与夏之不可涉。忽若不信兮，至今九年而不复。
惨郁郁而不通兮，蹇侘傺而含亲。外承欢之美约兮，谌荏弱而难持。忠湛湛而愿进兮，妒被离而鄣之。尧舜之抗行兮，望杳杳而薄天。众谗人之嫉妒兮，被以不慈之伪名。憎愠思之修美兮，好夫人之慷慨。
众行蹀而日进兮，美超远而逾迈。曼余目以流观兮，冀一反之何时。鸟飞反故乡兮，狐死必首丘。信非吾罪而弃逐兮，何日夜而忘之。心郁郁之忧思兮，独永叹乎增伤。思蹇产之不释兮，曼遭夜之方长。
悲秋风之动容兮，何回极之浮浮。数惟荪之多怒兮，伤余心之忧忧。愿摇起而横奔兮，览民尤以自镇。结微情以陈词兮，矫以遗夫美人。昔君与我诚言兮，曰黄昏以为期。羌中道而回畔兮，反既有此他志。
骄吾以其美好兮，览余以其修姱。与余言而不信兮，盖为余而造怒。愿承栏而自察兮，心震悼而不敢。悲夷犹而冀进兮，心怛伤之憺憺。兹历情以陈辞兮，荪详聋而不闻。固切人之不媚兮，众果以我为患。
初吾所陈之耿著兮，岂至今其庸亡。何独乐斯之謇謇兮，愿荪美之可光。望三王以为像兮，指彭咸以为仪。夫何极而不至兮，故远闻而难亏。善不由外来兮，名不可以虚作。孰无施而有报兮，孰不实而有获。
与美人抽思兮，并日夜而无正。骄吾以其美好兮，敖朕辞而不听。有鸟自南兮，来集汉北。好姱佳丽兮，伴独处此异域。惸茕独而不群兮，又无良媒在其侧。道卓远而日忘兮，愿自申而不得。
望北山而流涕兮，临流水而太息。望孟夏之短夜兮，何晦明之若岁。惟郢路之辽远兮，魂一夕而九逝。曾不知路之曲直兮，南指月与列星。愿径逝而未得兮，魂识路之营营。何灵魂之信直兮，人之心不与吾心同。
理弱而媒不通兮，尚不知余之从容。长濑湍流，溯江潭兮。狂顾南行，聊以娱心兮。轸石坎嵬，蹇吾愿兮。超回志度，行隐进兮。低徊夷犹，宿北姑兮。
烦冤瞀容，实沛徂兮。愁叹苦神，灵遥思兮。路远处幽，又无行媒兮。道思作颂，聊以自救兮。忧心不遂，斯言谁告兮。滔滔孟夏兮，草木莽莽。
伤怀永哀兮，汩徂南土。眩兮杳杳，孔静幽默。郁结纡轸兮，离聪而长鞠。抚情效志兮，冤屈而自抑。刻方以为圜兮，常度未替。易初本导兮，君子所鄙。
章画志墨兮，前图未改。内厚质正兮，大人所盛。巧匠不斲兮，孰察其拨正。玄文处幽兮，蒙瞎谓之不章。离娄微睇兮，瞎以为无明。变白以为黑兮，倒上以为下。
凤皇在笼兮，鸡鹜翔舞。同糅玉石兮，一概而相量。夫惟党人之鄙固兮，羌不知余之所臧。任重载盛兮，陷滞而不济。怀瑾握瑜兮，穷不知所示。邑犬之群吠兮，吠所怪也。
非俊疑杰兮，固庸态也。文质疏内兮，众不知余之异采。材朴委积兮，莫知余之所有。重仁袭义兮，谨厚以为丰。重华不可遇兮，孰知余之从容。古固有不并兮，岂知其何故也。
汤禹久远兮，邈而不可慕也。惩违改忿兮，抑心而自强。离聪而不迁兮，愿志之有像。进路北次兮，日昧昧其将暮。舒忧娱哀兮，限之以大故。浩浩沅湘，分流汩兮。
修路幽蔽，道远忽兮。怀质抱情，独无匹兮。伯乐既没，骥焉程兮。民生禀命，各有所错兮。定心广志，余何所畏惧兮。曾伤爰哀，永叹喟兮。
世浑浊莫吾知，人心不可谓兮。知死不可让，愿勿爱兮。明告君子，吾将以为类兮。思美人兮，揽涕而伫地。媒绝路阻兮，言不可结而诒。蹇蹇之烦冤兮，陷滞而不发。
申旦以舒中情兮，志沉菀而莫达。愿寄言于浮云兮，遇丰隆而不将。因归鸟而致辞兮，羌迅高而难当。高辛之灵盛兮，遭玄鸟而致诒。欲变节以从俗兮，愧易初而屈志。独历年而离愍兮，羌凭心犹未化。
宁隐闵而寿考兮，何变易之可为。知前辙之不遂兮，未改此度。车既覆而马颠兮，蹇独怀此异路。勒骐骥而更驾兮，造父为我操。迁逡次而勿驱兮，聊假日以须是时。指嶓冢之西隈兮，与晚黄以为期。
开春发岁兮，白日出之悠悠。吾将荡志而愉乐兮，遵江夏以娱忧。揽大薄之芳茝兮，搴长洲之宿莽。惜吾不及古人兮，吾谁与玩此芳草。解竹薄与杂菜兮，备以为交佩。佩缤纷以缭转兮，遂萎绝而离异。
吾且儃徊以娱忧兮，观南人之变态。窃快在中心兮，扬厥凭而不待。芳与泽其杂糅兮，羌芳华自中出。纷郁郁其远蒸兮，满内而外扬。情与质信可保兮，羌居蔽而闻章。令薜荔以为理兮，惮举趾而缘木。
因芙蓉而为媒兮，惮褰裳而濡足。登高吾不说兮，入下吾不能。固朕形之不服兮，然容与而狐疑。广遂前画兮，未改此度也。命则处幽吾将罢兮，愿及白日之未暮也。独茕茕而南行兮，思彭咸之故也。
惜往日之曾信兮，受命诏以昭时。奉先功以照下兮，明法度之嫌疑。国富强而法立兮，属贞臣而日待。秘密事之载心兮，虽过失犹弗治。心纯庞而不泄兮，遭谗人而嫉之。君含怒而待臣兮，不清澈其然否。
蔽晦君之聪明兮，虚惑误又以欺。弗参验以考实兮，远迁臣而弗思。信谗谀之浑浊兮，盛气志而过之。何贞臣之无罪兮，被离谤而见尤。惭光景之诚信兮，身幽隐而备之。临沅湘之玄渊兮，遂自忍而沉流。
卒没身而绝名兮，惜壅君之不昭。君无度而弗察兮，使芳草为薮幽。焉舒情而抽信兮，恬死亡而不聊。独障壅而弊隐兮，使贞臣为无由。闻百里之为虏兮，伊尹烹于庖厨。吕望屠于朝歌兮，宁戚歌而饭牛。
不逢汤武与桓缪兮，世孰云而知之。吴信谗而弗味兮，子胥死而后忧。介子忠而立枯兮，文君寤而追求。封介山而为之禁兮，报大德之优游。思久故之亲身兮，因缟素而哭之。或忠信而死节兮，或诞谩而不疑。
弗省察而按实兮，听谗人之虚辞。芳与泽其杂糅兮，孰申旦而别之。何芳草之早夭兮，微霜降而下戒。谅聪不明而蔽壅兮，使谗谀而日得。自前世之嫉贤兮，谓蕙若其不可佩。妒佳冶之芬芳兮，嫫母姣而自好。
虽有西施之美容兮，谗妒入以自代。愿陈情以白行兮，得罪过之不意。情冤见之日明兮，如列宿之错置。乘骐骥而驰骋兮，无辔衔而自载。乘泛舟以下流兮，无舟楫而自备。背法度而心治兮，辟与此其无异。
宁溘死而流亡兮，恐祸殃之有再。不毕辞而赴渊兮，惜壅君之不识。后皇嘉树，橘慰服兮。受命不迁，生南国兮。深固难徙，更壹志兮。绿叶素荣，纷其可喜兮。
曾枝剡棘，圆果抟兮。青黄杂糅，文章烂兮。精色内白，类任道兮。纷温宜修，姱而不丑兮。嗟尔幼志，有以异兮。独立不迁，岂不可喜兮。
深固难徙，廓其无求兮。苏世独立，横而不流兮。闭心自慎，终不失过兮。秉德无私，参天地兮。愿岁并谢，与长友兮。淑离不淫，梗其有理兮。
年岁虽少，可师长兮。行比伯夷，置以为像兮。悲回风之摇蕙兮，心冤结而内伤。物有微而陨性兮，声有隐而先倡。夫何彭咸之造思兮，至志介而不忘。万变其情岂可盖兮，孰虚伪之可长。
鸟兽鸣以号群兮，草苴比而不芳。鱼葺鳞以自别兮，蛟龙隐其文章。故菜荠不同亩兮，兰茝幽而独芳。惟佳人之永都兮，更统世以自贶。眇远志之所及兮，怜浮云之相羊。介眇志之所惑兮，窃赋诗之所明。
惟佳人之独怀兮，折若椒以自处。曾叹欷之嗟嗟兮，独隐伏而思虑。涕泣交而凄凄兮，思不眠以至曙。终长夜之曼曼兮，掩此哀而不去。寤从容以周流兮，聊逍遥以自恃。伤太息之愍怜兮，气于邑而不可止。
纠思心以为束衣兮，编愁苦以为膺。折若木以弊光兮，随飘风之所仍。存彷佛而不见兮，心踊跃其若汤。抚珮衽以案志兮，超惘惘而遂行。岁忽忽其若颓兮，时亦冉冉而将至。草蘅槁而节离兮，芳以歇而不比。
怜思心之不可惩兮，证此言之不可聊。宁溘死而流亡兮，不忍此心之常愁。孤子吟而擦泪兮，放子出而不还。孰能思而不隐兮，照彭咸之所闻。登石峦以远望兮，路眇眇之默默。入景响之无应兮，闻省想而不可得。
愁郁郁之无快兮，居戚戚而不可解。心绳羁而不开兮，气缭转而自缔。穆眇眇之无垠兮，莽芒芒之无仪。声有隐而相感兮，物有纯而不可为。邈漫漫之不可量兮，缥绵绵之不可纡。愁悄悄之常悲兮，翩冥冥之不可娱。
凌大波而流风兮，讬彭咸之所居。上高岩之峭岸兮，处雌蜺之标颠。据青冥而摅虹兮，遂迅忽而扪天。吸湛露之浮源兮，漱凝霜之雰雰。依风穴以自息兮，忽倾寤以婵媛。冯昆仑以澄雾兮，隐汶山以清江。
惮涌湍之琅琅兮，听波声之汹汹。纷容容之无经兮，罔芒芒之无纪。轧洋洋之无从兮，驰委移之焉止。漂翻翻其上下兮，翼遥遥其左右。氾潏潏其前后兮，伴张驰之信期。观炎气之相仍兮，窥烟液之所积。
悲霜雪之俱下兮，听潮水之相击。借光景以往来兮，施黄棘之枉策。求介子之所存兮，见伯夷之放迹。心调度而弗去兮，刻著志之无适。曰吾怨往昔之所冀兮，悼来者之惕惕。浮江淮而入海兮，从子胥而自适。
望大河之洲渚兮，悲申徒之抗迹。骤谏君而不听兮，重任石之何益。心触结而不解兮，思蹇产而不释。悲时俗之迫穷兮，愿轻举而远游。质菲薄而无因兮，焉讬乘而上浮。遭沈浊而污秽兮，独郁结其谁语。
夜耿耿而不寐兮，魂营营而至曙。惟天地之无穷兮，哀人生之长勤。往者余弗及兮，来者吾不闻。步徙倚而遥思兮，怊惝悲而乖怀。意荒忽而流荡兮，心愁悽而增悲。神倏忽而不反兮，形枯槁而独留。
内惟省以操端兮，求正气之所由。漠虚静以恬愉兮，澹无为而自得。闻赤松之清尘兮，愿承风乎遗则。贵真人之休德兮，美往世之登仙。与化去而不见兮，名声著而日延。奇傅说之讬辰星兮，羡韩众之得一。
形穆穆以浸远兮，离人群而遁逸。因气变而遂曾举兮，忽神奔而鬼怪。时仿佛以遥见兮，精皎皎以往来。超氛埃而淑邮兮，终不反其故都。免众患而不惧兮，世莫知其所如。恐天时之代序兮，耀灵盛而西征。
微霜降而下沦兮，悼芳草之先草。聊仿佯而逍遥兮，永历年而无成。谁可与玩斯遗芳兮，长向风而舒情。高阳邈以远兮，余将焉所程。春秋忽其不淹兮，奚久留此故居。轩辕不可攀援兮，吾将从王乔而娱戏。
餐六气而饮沆瀣兮，漱正阳而含朝霞。保神明之清澄兮，精气入而麤秽除。顺凯风以从游兮，至南巢而壹息。见王子而宿之兮，审壹气之和德。道可受兮，不可传。其小无内兮，其大无垠。
无滑而魂兮，彼将自然。壹气孔神兮，于中夜存。虚以待之存，无为之先。庶类以成兮，此德之门。闻至贵而遂徂兮，忽乎吾将行。仍羽人于丹丘，留不死之旧乡。
朝濯发于汤谷兮，夕晞余身兮九阳。吸飞泉之微液兮，怀玉琰之华英。玉色美以润颜兮，精醇粹而始壮。质销铄以美约兮，神要眇以淫放。嘉南州之炎德兮，丽桂树之冬荣。山萧条而无兽兮，野寂漠其无人。
载营魄而登霞兮，掩浮云而上征。命天阍其开关兮，排阊阖而望予。召丰隆使先导兮，问太微之所居。集重阳入帝宫兮，造旬始而观清都。朝发车于太仪兮，夕始临乎于微闾。屯余车之万乘兮，纷容与而并驰。
驾八龙之婉婉兮，载云旗之逶蛇。建雄虹之采旄兮，五色杂而炫耀。服偃蹇以低昂兮，骖连蜷以骄马。骑胶葛以杂乱兮，斑漫衍而方行。撰余辔而正策兮，吾将过乎句芒。历太皓以右转兮，前飞廉以启路。
阳明明其未光兮，凌天地以径度。风伯为余先驱兮，氛埃辟而清凉。凤凰翼其承旗兮，遇席收乎西皇。揽慧星以为旍兮，举斗柄以为麾。叛陆离其上下兮，游惊雾之流波。时暧昏其阴莽兮，召玄武而奔属。
后文昌使掌行兮，选署众神以并轮。路漫漫其修远兮，徐弭节而高厉。左雨师使径侍兮，右雷公以为卫。欲度世以忘归兮，意姿睢以取举。内欣欣而自美兮，聊偷娱以淫乐。涉青云以漂滥游兮，忽临睨夫旧乡。
仆夫怀余心悲兮，边马顾而不行。思旧故以想象兮，长太息而掩涕。汜容与而遐举兮，聊抑志而自弭。指炎神而直驰兮，吾将往乎南疑。览方外之荒忽兮，沛罔瀁而自浮。祝融戒而跸御兮，腾告鸾鸟迎宓妃。
张咸池奏承云兮，二女御九韶歌。使湘灵鼓瑟兮，令海若舞冯夷。玄螭虫象并出进兮，形虫虫而逶蛇。雌蜺便娟以增挠兮，鸾鸟轩翥而翔飞。音乐博衍无终极兮，焉乃逝以徘徊。舒并节以驰骛兮，远绝垠乎寒门。
轶迅风于清源兮，从愚帝乎增冰。历玄冥以邪径兮，乘间维以反顾。召黔赢而见之兮，为余先乎平路。经营四方兮，周流六漠。上至列缺兮，降望大壑。下峥嵘而无地兮，上寥廓而无天。
视倏忽而无见兮，听惝恍而无闻。超无为以至清兮，与泰初而为邻。沧浪之水清兮，可以濯吾缨。沧浪之水浊兮，可以濯吾足。凄栗兮若在远行，登山临水兮送将归。泬清兮天高而气清，寂寥兮收潦而水清。
憯悽增欷兮，薄寒之中人。怆悲愁悲兮，去故而就新。廓落兮羁旅而无友生，惆怅兮而私自怜。燕翩翩其辞归兮，蝉寂漠而无声。雁和和而南游兮，鹍鸡啁声而悲鸣。独申旦而不寐兮，哀蟋蟀之宵征。
时亹亹而过中兮，蹇淹留而无成。悲忧穷戚兮独处廓，有美一人兮心不绎。去乡离家兮来远客，超逍遥兮今焉薄。专思君兮不可化，君不知兮可奈何。蓄怨兮积思，心烦憺兮忘食事。原一见兮道余意，君之心兮与余异。
车既驾兮朅而归，不得见兮心伤悲。倚结车兮长太息，涕潺湲兮下霑轼。昂慨绝兮不得，中瞀乱兮迷惑。私自怜兮何极，心怦怦兮谅直。皇天平分四时兮，窃独悲此凛秋。白露既下百草兮，盖离披此梧楸。
去白日之昭昭兮，袭长夜之悠悠。离芳蔼之方壮兮，余萎约而悲愁。秋既先戒以白露兮，冬又申之以严霜。收恢台之孟夏兮，然欿傺而沉藏。叶草邑而无色兮，枝烦拿而交横。颜淫溢而将罢兮，柯仿佛而萎黄。
枝木繁之可哀兮，形销铄而血伤。惟其纷糅而将落兮，恨其失时而无当。揽马辔而下节兮，聊逍遥以相佯。岁忽忽而遒尽兮，恐余寿之弗将。悼余生之不时兮，逢此世之行攘。澹容与而独倚兮，蟋蟀鸣此西堂。
心怵惕而震荡兮，何所忧之多方。吾明月而太息兮，步列星而极明。窃悲夫蕙华之曾敷兮，纷旖旎乎都房。何曾华之无实兮，从风雨而飞飏。以为君独服此蕙兮，羌无以异于众芳。闵奇思之不通兮，将去君而高翔。
心闵怜之惨悽兮，愿一见而有明。重无怨而生离兮，中结轸而增伤。岂不郁陶而思君兮，君之门以九重。猛犬犬犬而迎吠兮，关梁闭而不通。皇天淫溢而秋霖兮，后土何时而得干。块独守此无泽兮，仰浮云而永叹。
郤骐骥而不乘兮，策驽骀而取路。当世岂无骐骥兮，诚莫之能善御。见执辔者非其人兮，故跃跳而远去。凫雁皆唼夫梁藻兮，凤愈飘翔而高举。圜凿而方枘兮，吾固知其鉏剑而难入。众鸟皆有所登栖兮，凤独遑遑而无所集。
原衔枚而无言兮，尝被君之渥洽。太公九十乃显荣兮，诚未遇其匹合。谓骐骥兮安归，谓凤皇兮安栖。变古易俗兮世衰，今之相者兮举肥。骐骥伏匿而不见兮，凤皇高飞而不下。鸟兽犹知怀德兮，何云贤士之不处。
骥不骤进而求服兮，凤亦不贪哺而妄食。君弃远而不察兮，虽原忠其焉得。欲寂漠而绝端兮，窃不敢忘初之厚德。独悲愁其伤人兮，冯郁郁其何极。霜露惨悽而交下兮，心尚幸其弗济。霰雪雰糅其增加兮，乃知遭命之将至。
原徼幸而有待兮，泊莽莽与野草同死。原自往而径游兮，路壅绝而不通。欲循道而平驱兮，又未知其所从。然中路而迷惑兮，自压木而学诵。性愚陋以褊浅兮，信未达乎从容。窃美申包胥之气盛兮，恐时世之不固。
何时俗之工巧兮，灭规矩而改凿。独耿介而不随兮，原慕先圣之遗教。处浊世而显荣兮，非余心之所乐。与其无义而有名兮，宁穷处而守高。食不偷而为饱兮，衣不苟而为温。窃慕诗人之遗风兮，原讬志乎素餐。
蹇充倔而无端兮，泊莽莽而无垠。无衣裘以御冬兮，恐溘死不得见乎阳春。靓杪秋之遥夜兮，心缭悲而有哀。春秋远远而日高兮，然惆怅而自悲。四时递来而卒岁兮，阴阳不可与俪偕。白日晼晚其将入兮，明月销铄而减毁。
岁忽忽而遒尽兮，老冉冉而愈弛。心摇悦而日幸兮，然怊怅而无冀。中憯恻之悽怆兮，长太息而增欷。年洋洋以日往兮，老寥廓而无处。事亹亹而图进兮，蹇淹留而踌躇。何氾滥之浮云兮，迅壅蔽此明月。
忠昭昭而原见兮，然阴曀而莫达。原皓日之显行兮，云蒙蒙而蔽之。窃不自聊而原忠兮，或黑点而污之。尧舜之抗行兮，望冥冥而薄天。何险巇之嫉妒兮，被以不慈之伪名。彼日月之照明兮，尚黯黑而有瑕。
何况一国之事兮，亦多端而胶加。被荷衣之晏晏兮，然潢洋而不可带。既骄美而伐武兮，负左右之耿介。憎愠思之修美兮，好夫人之慷慨。众行蹀而日进兮，美超远而逾迈。农夫辍耕而容与兮，恐田野之芜秽。
事丝丝而多私兮，窃悼後之危败。世雷同而炫曜兮，何毁誉之昧昧。今修饰而窥镜兮，後尚可以窜藏。愿寄言夫流星兮，羌倏忽而难当。卒壅蔽此浮云，下暗漠而无光。尧舜皆有所举任兮，故高枕而自适。
谅无怨于天下兮，心焉取此怵惕。乘骐骥之浏浏兮，驭安用夫强策。谅城郭之不足恃兮，虽重介之何益。邅翼翼而无终兮，忳昏昏而愁约。生天地之若过兮，功不成而无峻。原沉滞而不见兮，尚欲布名乎天下。
然潢洋而不遇兮，直愚愚而自苦。莽洋洋而无极兮，忽翱翔之焉薄。国有骥而不知乘兮，焉皇皇而更索。宁戚讴于车下兮，桓公闻而知之。无伯乐之相善兮，今谁使乎誉之。罔流涕以聊虑兮，惟著意而得之。
纷纯纯之愿忠兮，妒被离而鄣之。乘精气之抟抟兮，骛诸神之湛湛。骖白霓之習習兮，历群灵之丰丰。左赤雀之根根兮，右苍龙之游游。属雷师之阗阗兮，通飞廉之衙衙。前轻车之锵锵兮，后辎乘之从从。
载云旗之委蛇兮，扈屯骑之容容。计专专之不可化兮，原遂推而为臧。赖皇天之厚德兮，还及君之无病。朕幼清以廉洁兮，身服义而未沫。主此盛德兮，牵于俗而芜秽。上无所考此盛德兮，长离殃而愁苦。
长人千仞，惟魂是索兮。十日代出，流金铄石兮。彼皆习之，魂往必释兮。归来兮，不可以讬兮。魂兮归来，南方不可以止兮。得人肉以祀，以其骨为醢兮。
蝮蛇草草，封狐千里兮。往来倏忽，吞人以益其心兮。归来兮，不可久淫兮。西方之害，流沙千里兮。旋入雷渊，末散而不可止兮。幸而得脱，其外旷宇兮。
赤蚁若象，玄蜂若壶兮。五谷不生，丛菅是食兮。其土烂人，求水无所得兮。彷徉无所倚，广大无所极兮。归来兮，恐自遗贼兮。魂兮归来，北方不可以止兮。
增冰峨峨，飞雪千里兮。归来兮，不可以久兮。魂兮归来，君无上天兮。虎豹九关，啄害下人兮。一夫九首，拔木九千兮。豺狼从目，往来多多兮。
悬人以嬉，投之深渊兮。致命于帝，然后得瞑兮。魂兮归来，君无下此幽都兮。土伯九约，其角利利兮。敦肉血手，逐人沛马马兮。参目虎首，其身若牛兮。
此皆甘人，恐自遗灾兮。魂兮归来，入修门兮。工祝招君，背行先兮。秦篝齐缕，郑绵络兮。招具该备，永啸呼兮。魂兮归来，反故居兮。
天地四方，多贼奸兮。像设君室，静闲安兮。高堂邃宇，槛层轩兮。层台累榭，临高山兮。网户朱缀，刻方连兮。冬有深厦，夏室寒兮。
川谷径复，流潺湲兮。光风转蕙，氾崇兰兮。经堂入奥，朱尘筵兮。砥室翠翘，挂曲琼兮。翡翠珠被，烂齐光兮。草阿拂壁，罗帐张兮。
编组绮缟，结玉璜兮。室中之观，多珍怪兮。兰膏明烛，华容备兮。二八侍宿，射递代兮。九侯淑女，多迅众兮。盛鬓不同制，实满宫兮。
容态好比，顺弥代兮。弱颜固植，謇其有意兮。姱容修态，弦洞房兮。蛾眉曼睩，目腾光兮。靡颜腻理，遗视眼兮。离榭修幕，侍君之闲兮。
悲帷翠帐，饰高堂兮。红壁沙版，玄玉梁兮。仰观刻屋，画龙蛇兮。坐堂伏槛，临曲池兮。芙蓉始发，杂芰荷兮。紫茎屏风，文缘波兮。
文异豹饰，侍陂陁兮。轩车既低，步骑罗兮。兰薄户树，琼木篱兮。魂兮归来，何远为兮。室家遂宗，食多方兮。稻粢谷麦，拿黄梁兮。
大苦咸酸，辛甘行兮。肥牛之肌，腿若芳兮。和酸若苦，陈吴羹兮。煮鳖炮羔，有柘浆兮。鹄酸羹凫，煎鸿鸧兮。露鸡羹龟，厉而不爽兮。
面面蜜饵，有饴饴兮。瑶浆蜜勺，实羽觞兮。挫糟冻饮，酎清凉兮。华酌既陈，有琼浆兮。归来反故室，敬而无妨兮。肴羞未通，女乐罗兮。
敶钟按鼓，造新歌兮。涉江采菱，发扬荷兮。美人既醉，朱颜酡兮。嬉光眇视，目曾波兮。被文服纤，丽而不奇兮。长发曼鬓，艳陆离兮。
二八齐容，起郑舞兮。衽若交竿，抚案下兮。竽瑟狂会，击鸣鼓兮。宫庭震惊，发激楚兮。吴歈蔡讴，奏大吕兮。士女杂坐，乱而不分兮。
放敶组缨，班其相纷兮。郑卫妖玩，来杂陈兮。激楚之结，独秀先兮。草蔽象棋，有六棋兮。分曹并进，遒相迫兮。成枭而牟，呼五白兮。
晋制犀比，费白日兮。铿钟摇簴，打梓瑟兮。娱酒不废，沈日夜兮。兰膏明烛，华灯错兮。结撰至思，兰芳假兮。人有所极，同心赋兮。
酎饮尽欢，乐先故兮。魂兮归来，反故居兮。献岁发春兮，汨吾南征。菉苹齐叶兮，白芷生。路贯庐江兮，左长薄。倚沼畦瀛兮，遥望博。
青骊结驷兮，齐千乘。悬火延起兮，玄颜烝。步及骤处兮，诱骋先。抑骛若通兮，引车右还。与王趋梦兮，课后先。君王亲发兮，惮青兕。
朱明承夜兮，时不可以淹。皋兰被径兮，斯路渐。湛湛江水兮，上有枫。目极千里兮，伤春心。魂兮归来，哀江南。青春受谢，白日昭兮。
春气奋发，万物遽兮。冥凌浃行，魂无逃兮。魂魄归来，无远遥兮。魂乎归来，无东无西兮。东有大海，溺水浟浟兮。螭龙并流，上下悠悠兮。
雾雨淫淫，白皓胶只兮。魂乎无东，汤谷寂寥兮。魂乎无南，南有炎火千里兮。山林险隘，虎豹蜿兮。鱼鱼短狐，王虺骞兮。魂乎无南，虫伤躬兮。
魂乎无西，西方流沙兮。豕首纵目，被发乱兮。长爪踞牙，诶笑狂兮。魂乎无西，多害伤兮。魂乎无北，北有寒山兮。代水不可涉，深不可测兮。
天白颢颢，寒凝凝兮。魂乎无往，盈北极兮。魂魄归来，闲以静兮。自恣荆楚，安以定兮。逞志究欲，心意安兮。穷身永乐，年寿延兮。
魂乎归来，乐不可言兮。五谷六仞，设菰梁兮。鼎腿盈望，和致芳兮。内鸧鸽鹄，味豺羹兮。魂乎归来，恣所尝兮。鲜龟甘鸡，和楚酪兮。
醢豚苦狗，脍苴草兮。吴酸蒿蒌，不沾薄兮。魂兮归来，恣所择兮。炙鸟烝凫，煮鹑敶兮。煎贝胖雀，遽爽存兮。魂乎归来，丽以先兮。
四酎并孰，不涩塞兮。清馨冻饮，不歠役兮。吴醴白蘖，和楚沥兮。魂乎归来，不遽惕兮。代秦郑卫，鸣竽张兮。伏戏驾辩，楚劳商兮。
讴和扬阿，赵萧倡兮。魂乎归来，定空桑兮。二八接舞，投诗赋兮。叩钟调磬，娱人乱兮。四上竞气，极声变兮。魂乎归来，听歌撰兮。
朱唇皓齿，女以姱兮。比德好闲，习以都兮。丰肉微骨，调以娱兮。魂乎归来，安以舒兮。女目宜笑，娥眉曼兮。容则秀雅，稚朱颜兮。
魂乎归来，静以安兮。姱修滂浩，丽以佳兮。曾颊倚耳，曲眉规兮。滂心绰态，姣丽施兮。小腰秀颈，若鲜卑兮。魂乎归来，思怨移兮。
易中利心，以动作兮。粉白黛黑，施芳泽兮。长袂拂面，善留客兮。魂乎归来，以娱昔兮。青色直眉，美目美兮。靥辅奇牙，宜笑笑兮。
丰肉微骨，体便娟兮。魂乎归来，恣所便兮。夏屋广大，沙堂秀兮。南房小坛，观绝霤兮。曲屋步廊，宜扰畜兮。腾驾步游，猎春囿兮。
琼轮错衡，英华假兮。茝兰桂树，郁弥路兮。魂乎归来，恣志虑兮。孔雀盈园，畜鸾皇兮。鹍鸿群晨，杂鸟鸧兮。鸿鹄代游，曼骕马兮。
魂乎归来，凤凰翔兮。曼泽怡面，血气盛兮。永宜厥身，保寿命兮。室家盈廷，爵禄盛兮。魂乎归来，居室定兮。接径千里，出若云兮。
三圭重侯，听类神兮。察笃夭隐，孤寡存兮。魂兮归来，正始昆兮。田邑千畛，人阜昌兮。美冒众流，德泽章兮。先威后文，善美明兮。
魂乎归来，赏罚当兮。名声若日，照四海兮。德誉配天，万民理兮。北至幽陵，南交址兮。西薄羊肠，东穷海兮。魂乎归来，尚贤士兮。
发政献行，禁苛暴兮。举杰压陛，诛讥罢兮。直赢在位，近禹麾兮。豪杰执政，流泽施兮。魂乎来归，国家为兮。雄雄赫赫，天德明兮。
三公穆穆，登降堂兮。诸侯毕极，立九卿兮。昭质既设，大侯张兮。执弓挟矢，揖辞让兮。魂乎来归，尚三王兮。惜余年老而日衰兮，岁忽忽而不反。
登苍天而高举兮，历众山而日远。观江河之纡曲兮，离四海之霑濡。攀北极而一息兮，吸沆瀣以充虚。飞朱鸟使先驱兮，驾太一之象舆。苍龙虫虫于左骖兮，白虎骋而为右马。建日月以为盖兮，载玉女于後车。
驰骛于杳冥之中兮，休息乎昆仑之墟。乐穷极而不厌兮，愿从容乎神明。涉丹水而驰骋兮，右大夏之遗风。黄鹄之一举兮，知山川之纡曲。再举兮，睹天地之圜方。临中国之众人兮，讬回飙乎尚羊。
乃至少原之野兮，赤松、王乔皆在旁。二子拥瑟而调均兮，余因称乎清商。澹然而自乐兮，吸众气而翱翔。念我长生而久仙兮，不如反余之故乡。黄鹄後时而寄处兮，鸱枭群而制之。神龙失水而陆居兮，为蝼蚁之所裁。
夫黄鹄神龙犹如此兮，况贤者之逢乱世哉。寿冉冉而日衰兮，固儃回而不息。俗流从而不止兮，众枉聚而矫直。或偷合而苟进兮，或隐居而深藏。苦称量之不审兮，同权概而就衡。或推移而苟容兮，或直言之说浮。
伤诚是之不察兮，并纫茅丝以为索。方世俗之幽昏兮，眩白黑之美恶。放山渊之龟玉兮，相与贵夫砾石。梅伯数谏而至醢兮，来革顺志而用国。悲仁人之尽节兮，反为小人之所贼。比干忠谏而剖心兮，箕子被发而佯狂。
水背流而源竭兮，木去根而不长。非重躯以虑难兮，惜伤身之无功。循四极而回周兮，见盛德而後下。彼圣人之神德兮，远浊世而自藏。使麒麟可得羁而系兮，又何以异乎犬羊。桂树丛生兮山之幽，偃蹇连蜷兮枝相缭。
山气高山兮石嵯峨，溪谷崭岩兮水曾波。猿狖群啸兮虎豹嗥，攀援桂枝兮聊淹留。王孙游兮不归，春草生兮萋萋。岁暮兮不自聊，蟪蛄鸣兮啾啾。丛薄深林兮，人上栗。高岑岸岸兮，立突险洛。
树轮相纠兮，林木茂枉。青莎杂树兮，草草声靡。白鹿麏鹿兮，或腾或倚。状貌崟崟兮峨峨，凄凄兮光光。猕猴兮熊罴，慕类兮以悲。虎豹斗兮熊罴哮，禽兽骇兮亡其曹。
王孙兮归来，山中兮不可以久留。平生于国兮，长于原野。言语钝话多兮，又无彊辅。浅智褊能兮，闻见又寡。数言便事兮，见怨门下。王不察其长利兮，卒见弃乎原野。
伏念思过兮，无可改者。群众成朋兮，上浸以惑。巧佞在前兮，贤者灭息。尧舜圣已没兮，孰为忠直。高山崔巍兮，水流汤汤。死日将至兮，与麋鹿同坑。
块兮鞠当道宿，举世皆然兮。斥逐鸿鹄兮，近习鸱枭。斩伐橘柚兮，列树苦桃。便娟之修竹兮，寄生乎江潭。上葳蕤而防露兮，下泠泠而来风。孰知其不合兮，若竹柏之异心。
往者不可及兮，来者不可待。悠悠苍天兮，莫我振理。窃怨君之不寤兮，吾独死而後已。惟往古之得失兮，览私微之所伤。尧舜圣而慈仁兮，後世称而弗忘。齐桓失于专任兮，夷吾忠而名彰。
晋献惑于姓姬兮，申生孝而被殃。偃王行其仁义兮，荆文寤而徐亡。纣暴虐以失位兮，周得佐乎吕望。修往古以行恩兮，封比干之丘垄。贤俊慕而自附兮，日浸淫而合同。明法令而修理兮，兰芷幽而有芳。
苦众人之妒予兮，箕子寤而佯狂。不顾地以贪名兮，心怫郁而内伤。联蕙芷以为佩兮，过鲍肆而失香。正臣端其操行兮，反离谤而见攘。世俗更而变化兮，伯夷饿于首阳。独廉洁而不容兮，叔齐久而逾明。
浮云陈而蔽晦兮，使日月乎无光。忠臣贞而欲谏兮，谗谀毁而在旁。秋草荣其将实兮，微霜下而夜降。商风肃而害生兮，百草育而不长。众并谐以妒贤兮，孤圣特而易伤。怀计谋而不见用兮，岩穴处而隐藏。
成功隳而不卒兮，子胥死而不葬。世从俗而变化兮，随风靡而成行。信直退而毁败兮，虚伪进而得当。追悔过之无及兮，岂尽忠而有功。废制度而不用兮，务行私而去公。终不变而死节兮，惜年齿之未央。
将方舟而下流兮，冀幸君之发蒙。痛忠言之逆耳兮，恨申子之沉江。愿悉心之所闻兮，遭值君之不聪。不开寤而难道兮，不别横之与纵。听奸臣之浮说兮，绝国家之久长。灭规矩而不用兮，背绳墨之正方。
离忧患而乃寤兮，若纵火于秋蓬。业失之而不救兮，尚何论乎祸凶。彼离畔而朋党兮，独行之士其何望。日渐染而不自知兮，秋毫微哉而变容。众轻积而折轴兮，原咎杂而累重。赴湘沅之流澌兮，恐逐波而复东。
怀沙砾而自沉兮，不忍见君之蔽壅。世沉泥而难论兮，俗高峨而差嵯。清泠泠而灭灭兮，溷湛湛而日多。枭鸮既以成群兮，玄鹤弭翼而屏移。蓬艾亲入御于床床兮，马兰跳跳而日加。弃捐药芷与杜衡兮，余柰世之不知芳何。
何周道之平易兮，然芜秽而险戏。高阳无故而委尘兮，唐虞点灼而毁议。谁使正其真是兮，虽有八师而不可为。皇天保其高兮，后土持其久。服清白以逍遥兮，偏与乎玄英异色。西施美美而不得见兮，嫫母勃屑而日侍。
桂蠹不知所淹留兮，蓼虫不知徙乎葵菜。处昏昏之浊世兮，今安所达乎吾志。意有所载而远逝兮，固非众人之所识。骥踌躇于弊车兮，遇孙阳而得代。吕望穷困而不聊生兮，遭周文而舒志。宁戚饭牛而商歌兮，桓公闻而弗置。
路室女之方桑兮，孔子过之以自侍。吾独乖违而无当兮，心悼怵而耄思。思比干之慷慷兮，哀子胥之慎事。悲楚人之和氏兮，献宝玉以为石。遇厉武之不察兮，羌两足以毕斩。小人之居势兮，视忠正之何若。
改前圣之法度兮，喜顿顿而妄作。亲谗谀而疏贤圣兮，讼谓闾娵为丑恶。愉近习而蔽远兮，孰知察其黑白。卒不得效其心容兮，安眇眇而无所归薄。专精爽以自明兮，晦冥冥而壅蔽。年既已过太半兮，然坎轲而留滞。
欲高飞而远集兮，恐离罔而灭败。独冤抑而无极兮，伤精神而寿夭。皇天既不纯命兮，余生终无所依。愿自沉于江流兮，绝横流而径逝。宁为江海之泥涂兮，安能久见此浊世。贤士穷而隐处兮，廉方正而不容。
子胥谏而靡躯兮，比干忠而剖心。子推自割而饲君兮，德日忘而怨深。行明白而曰黑兮，荆棘聚而成林。江离弃于穷巷兮，草藜蔓乎东厢。贤者蔽而不见兮，谗谀进而相朋。枭鸮并进而俱鸣兮，凤皇飞而高翔。
原壹往而径逝兮，道壅绝而不通。居愁懃其谁告兮，独永思而忧悲。内自省而不惭兮，操愈坚而不衰。隐三年而无决兮，岁忽忽其若颓。怜余身不足以卒意兮，冀一见而复归。哀人事之不幸兮，属天命而委之咸池。
身被疾而不闲兮，心沸热其若汤。冰炭不可以相并兮，吾固知乎命之不长。哀独苦死之无乐兮，惜予年之未央。悲不反余之所居兮，恨离予之故乡。鸟兽惊而失群兮，犹高飞而哀鸣。狐死必首丘兮，夫人孰能不反其真情。
故人疏而日忘兮，新人近而允好。莫能行于杳冥兮，孰能施于无报。苦众人之皆然兮，乘回风而远游。凌恒山其若陋兮，聊愉娱以忘忧。悲虚言之无实兮，苦众口之铄金。过故乡而一顾兮，泣叹欷而霑衿。
厌白玉以为面兮，怀玉琰以为心。邪气入而感内兮，施玉色而外淫。何青云之流澜兮，微霜降之蒙蒙。徐风至而徘徊兮，疾风过之汤汤。闻南篱乐而欲往兮，至会稽而且止。见韩众而宿之兮，问天道之所在。
借浮云以送予兮，载雌霓而为旌。驾青龙以驰骛兮，班衍衍之冥冥。忽容容其安之兮，超慌忽其焉如。苦众人之难信兮，愿离群而远举。登峦山而远望兮，好桂树之冬荣。观天火之炎炀兮，听大壑之波声。
引八维以自道兮，含沆瀣以长生。居不乐以时思兮，食草木之秋实。饮菌若之朝露兮，构桂木而为室。杂橘柚以为囿兮，列新夷与椒桢。鹍鹤孤而夜号兮，哀居者之诚贞。哀时命之不合兮，伤楚国之多忧。
内怀情之洁白兮，遭乱世而离尤。恶耿介之直行兮，世溷浊而不知。何君臣之相失兮，上沅湘而分离。测汨罗之湘水兮，知时固而不反。伤离散之交乱兮，遂侧身而既远。处玄舍之幽门兮，穴岩石而窟伏。
从水蛟而为徙兮，与神龙乎休息。何山石之崭岩兮，灵魂屈而偃蹇。含素水而蒙深兮，日眇眇而既远。哀形体之离解兮，神罔两而无舍。惟椒兰之不反兮，魂迷惑而不知路。愿无过之设行兮，虽灭没之自乐。
痛楚国之流亡兮，哀灵修之过到。固时俗之溷浊兮，志瞀迷而不知路。念私门之正匠兮，遥涉江而远去。念女仙之婵媛兮，涕泣流乎于悒。我决死而不生兮，虽重追吾何及。戏疾濑之素水兮，望高山之蹇产。
哀高丘之赤岸兮，遂没身而不反。怨灵修之浩荡兮，夫何执操之不固。悲太山之为隍兮，孰江河之可涸。愿承闲而效志兮，恐犯忌而干讳。卒抚情以寂寞兮，然怊怅而自悲。玉与石其同匮兮，贯鱼眼与珠玑。
驽骏杂而不分兮，服罢牛而骖骥。年滔滔而自远兮，寿冉冉而愈衰。心忧忧而烦冤兮，蹇超摇而无冀。固时俗之工巧兮，灭规矩而改错。郤骐骥而不乘兮，策驽骀而取路。当世岂无骐骥兮，诚无王良之善驭。
见执辔者非其人兮，故驹跳而远去。不量凿而正枘兮，恐矩度之不同。不论世而高举兮，恐操行之不调。弧弓弛而不张兮，孰云知其所至。无倾危之患难兮，焉知贤士之所死。俗推佞而进富兮，节行张而不著。
贤良蔽而不群兮，朋曹比而党誉。邪说饰而多曲兮，正法弧而不公。直士隐而避匿兮，谗谀登乎明堂。弃彭咸之娱乐兮，灭巧匠之绳墨。草草杂于草蒸兮，机蓬矢以射革。驾蹇驴而无策兮，又何路之能极。
以直针而为钓兮，又何鱼之能得。伯牙之绝弦兮，无杯子期而听之。和抱璞而泣血兮，安得良工而剖之。同音者相和兮，同类者相似。飞鸟号其群兮，鹿鸣求其友。故叩宫而宫应兮，弹角而角动。
虎啸而谷风至兮，龙举而景云往。音声之相和兮，言物类之相感也。夫方圜之异形兮，势不可以相错。列子隐身而穷处兮，世莫可以寄讬。众鸟皆有行列兮，凤独翔翔而无所薄。经浊世而不得志兮，愿侧身岩穴而自讬。
欲阖口而无言兮，尝被君之厚德。独便悁而怀毒兮，愁郁郁之焉极。念三年之积思兮，愿壹见而陈辞。不及君而骋说兮，世孰可为明之。身寝疾而日愁兮，情沉抑而不扬。众人莫可与论道兮，悲精神之不通。
鸾皇孔凤日以远兮，畜凫驾鹅。鸡鹜满堂坛兮，龟龟游乎华池。要系奔亡兮，腾驾橐驼。铅刀进御兮，遥弃太阿。拔搴玄芝兮，列树芋荷。橘柚萎枯兮，苦李旖旎。
盆瓯登于明堂兮，周鼎潜潜乎深渊。自古而固然兮，吾又何怨乎今之人。哀时命之不及古人兮，夫何予生之不遇时。往者不可扳援兮，者不可与期。志悔恨而不逞兮，杼中情而属诗。夜炯炯而不寐兮，怀隐忧而历兹。
心郁郁而无告兮，众孰可与深谋。欿愁悴而委惰兮，老冉冉而逮之。居处愁以隐约兮，志沉抑而不扬。道壅塞而不通兮，江河广而无梁。愿至昆仑之悬圃兮，采杯山之玉英。揽瑶木之柱枝兮，望阆风之板桐。
弱水汩其为难兮，路中断而不通。势不能凌波以径度兮，又无羽翼而高翔。然隐悯而不达兮，独徙倚而彷徉。怅惝罔以永思兮，心纡轸而增伤。倚踌躇以淹留兮，日饥荒而绝粮。廓抱景而独倚兮，超永思乎故乡。
廓落寂而无友兮，谁可与玩此遗芳。白日晼晼其求入兮，哀余寿之弗将。车既弊而马罢兮，蹇邅徊而不能行。身既不容于浊世兮，不知进退之宜当。冠崔嵬而切云兮，剑淋离而从横。衣摄叶以储与兮，左袪挂于桑桑。
右衽拂于不周兮，六合不足以肆行。上同凿枘于伏戏兮，下合矩度于虞唐。原尊节而式高兮，志犹卑夫禹汤。虽知困其不改操兮，终不以邪枉害方。世并举而好朋兮，壹斗斛而相量。众比周以肩迫兮，贤者远而隐藏。
为凤皇作鹑笼兮，虽翕翅其不容。灵皇其不寤知兮，焉陈词而效忠。俗嫉妒而蔽贤兮，孰知余之从容。愿舒志而抽冯兮，庸讵知其吉凶。璋珪杂于甑洼兮，陇廉与孟娵同宫。举世以为恒俗兮，固将愁苦而终穷。
幽独转而不寐兮，惟烦愤而盈匈。魂眇眇而驰骋兮，心烦冤之忡忡。志欿悔而不憺兮，路幽昧而甚难。块独守此曲隅兮，然欿切而永叹。愁修夜而宛转兮，气沸沸其若波。握刻刻而不用兮，操规矩而无所施。
骋骐骥于中庭兮，焉能极夫远道。置援狖于窗槛兮，夫何以责其捷巧。驷跛鳖而上山兮，吾固知其不能升。释管晏而任臧获兮，何权衡之能称。竹竹杂于草蒸兮，机蓬矢以射革。负檐荷以丈尺兮，欲伸要而不可得。
外迫胁于机臂兮，上牵联于矰戈。肩倾侧而不容兮，固狭腹而不得息。务光自投于深渊兮，不获世之尘垢。孰魁摧之可久兮，愿退身而穷处。凿山楹而为室兮，下被衣于水渚。雾露遮遮其晨降兮，云依斐而承宇。
虹霓纷其朝霞兮，夕淫淫而淋雨。怊茫茫而无归兮，怅远望此旷野。下垂钓于溪谷兮，上要求于仙者。与赤松而结友兮，比王侨而为耦。使枭杨先导兮，白虎为之前後。浮云雾而入冥兮，骑白鹿而容与。
魂眐眐以寄独兮，汨徂往而不归。处卓卓而日远兮，志浩荡而伤怀。鸾凤翔于苍云兮，故矰缴而不能加。蛟龙潜于旋渊兮，身不挂于罔罗。知贪饵而近死兮，不如下游乎清波。宁幽隐以远祸兮，孰侵辱之可为。
子胥死而成义兮，屈原沉于汨罗。虽体解其不变兮，岂忠信之可化。志怦怦而内直兮，履绳墨而不颇。执权衡而无私兮，称轻重而不差。洗尘垢之枉攘兮，除秽累而反真。形体白而质素兮，中皎洁而淑清。
时吃饫而不用兮，且隐伏而远身。聊窜端而匿迹兮，静寂默而无声。独便悁而烦毒兮，焉发愤而竹发。时暧暧其将罢兮，遂闷叹而无名。伯夷死于首阳兮，卒夭隐而不荣。太公不遇文王兮，身至死而不得逞。
怀瑶象而佩琼兮，愿陈列而无正。生天坠之若过兮，忽烂漫而无成。邪气袭余之形体兮，疾憯怛而萌生。原壹见阳春之白日兮，恐不终乎永年。极运兮不中，来将屈兮困穷。余深愍兮惨怛，愿一列兮无从。
乘日月兮上征，顾游心兮洛酆。弥览兮九隅，彷徨兮兰宫。芷闾兮药房，奋摇兮众芳。菌阁兮蕙楼，观道兮从横。宝金兮委积，美玉兮盈堂。桂水兮潺湲，扬流兮洋洋。
蓍蔡兮踊跃，孔鹤兮回翔。抚槛兮远望，念君兮不忘。怫郁兮莫陈，永怀兮内伤。天门兮地户，孰由兮贤者。无正兮溷厕，怀德兮何睹。假寐兮愍斯，谁可与兮寤语。
痛凤兮远逝，畜鸟兮近处。鲸鱼兮幽潜，从虾兮游陆。乘虬兮登阳，载象兮上行。朝发兮葱岭，夕至兮明光。北饮兮飞泉，南采兮芝英。宣游兮列宿，顺极兮彷徉。
红采兮骍衣，翠缥兮为裳。舒佩兮善拉，竦余剑兮干将。腾蛇兮后从，飞马兮步旁。微观兮玄圃，览察兮瑶光。启匮兮探策，悲命兮相当。纫蕙兮永辞，将离兮所思。
浮云兮容与，道余兮何之。远望兮千眠，闻雷兮阗阗。阴忧兮感余，惆怅兮自怜。林不容兮鸣蜩，余何留兮中州。陶嘉月兮总驾，搴玉英兮自修。结荣茝兮逶逝，将去烝兮远游。
径岱土兮魏阙，历九曲兮牵牛。聊假日兮相佯，遗光燿兮周流。望太一兮淹息，纡余辔兮自休。晞白日兮皎皎，弥远路兮悠悠。顾列孛兮缥缥，观幽云兮陈浮。铁宝迁兮咚咚，雉咸雊兮相求。
泱莽莽兮究志，惧吾心兮愁愁。步余马兮飞柱，览可与兮匹俦。卒莫有兮纤介，永余思兮忧忧。世溷兮冥昏，违君兮归真。乘龙兮偃蹇，高回翔兮上臻。袭英衣兮缇，披华裳兮芳芬。
登羊角兮扶舆，浮云漠兮自娱。握神精兮雍容，与神人兮相胥。流星坠兮成雨，进看盼兮上丘墟。览旧邦兮起郁，余安能兮久居。志怀逝兮心悲栗，纡余辔兮踌躇。闻素女兮微歌，听王后兮吹竽。
魂悽怆兮感哀，肠回回兮盘纡。抚余佩兮缤纷，高太息兮自怜。使祝融兮先行，令昭明兮开门。驰六蛟兮上征，竦余驾兮入冥。历九州兮索合，谁可与兮终生。忽反顾兮西囿，睹轸丘兮崎倾。
横垂涕兮泫流，悲余后兮失灵。季春兮阳阳，列草兮成行。余悲兮兰生，委积兮从横。江离兮遗捐，辛夷兮压臧。伊思兮往古，亦多兮遭殃。伍胥兮浮江，屈子兮沉湘。
运余兮念兹，心内兮怀伤。望淮兮沛沛，滨流兮则逝。榜舫兮下流，东注兮磕磕。蛟龙兮导引，文鱼兮上濑。抽蒲兮陈坐，援芙蕖兮为盖。水跃兮余旌，继以兮微蔡。
云旗兮电骛，倏忽兮容裔。河伯兮开门，迎余兮欢欣。顾念兮旧都，怀恨兮艰难。窃哀兮浮萍，漂淫兮无根。秋风兮萧萧，舒芳兮振条。微霜兮眇眇，病夭兮鸣蜩。
玄鸟兮辞归，飞翔兮灵丘。望谿谷兮起郁，熊罴兮呴嗥。唐虞兮不存，何故兮久留。临渊兮汪洋，顾林兮忽荒。修余兮袿衣，骑霓兮南上。乘云兮回回，亹亹兮自强。
将息兮兰皋，失志兮悠悠。积蕴兮菌黑，思君兮无聊。身去兮意存，怆恨兮怀愁。登九灵兮游神，静女歌兮微晨。悲皇丘兮积葛，众体错兮交纷。贞枝抑兮枯槁，枉车登兮庆云。
感余志兮惨栗，心怆怆兮自怜。驾玄螭兮北征，向吾路兮葱岭。连五宿兮建旄，扬氛气兮为旌。历广漠兮驰骛，览中国兮冥冥。玄武步兮水母，与吾期兮南荣。登华盖兮乘阳，聊逍遥兮播光。
抽库娄兮酌醴，援瓟瓜兮接粮。毕休息兮远逝，发玉轫兮西行。惟时俗兮疾正，弗可久兮此方。寤辟摽兮永思，心怫郁兮内伤。览杳杳兮世惟，余惆怅兮何归。伤时俗兮溷乱，将奋翼兮高飞。
驾八龙兮连蜷，建虹旌兮威夷。观中宇兮浩浩，纷翼翼兮上跻。浮溺水兮舒光，淹低走兮京洛。屯余车兮索友，睹皇公兮问师。道莫贵兮归真，羡余术兮可夷。吾乃逝兮南嬉，道幽路兮九疑。
越炎火兮万里，过万首兮嶷嶷。济江海兮蝉蜕，绝北梁兮永辞。浮云郁兮昼昏，霾土忽兮土0。息阳城兮广夏，衰色罔兮中惰。意晓阳兮燎寤，乃自查兮在兹。思尧舜兮袭兴，幸咎繇兮获谋。
悲九州兮靡君，抚轼叹兮作诗。悲哉于嗟兮，心内切磋。款冬而生兮，凋彼叶柯。瓦砾进宝兮，捐弃随和。铅刀厉御兮，顿弃太阿。骥垂两耳兮，中坂蹉跎。
蹇驴服驾兮，无用日多。修洁处幽兮，贵宠沙磨。凤皇不翔兮，鹑鸟飞扬。乘虹骖蜺兮，载云变化。焦明开路兮，后属青蛇。步骤桂林兮，超骧卷阿。
丘陵翔舞兮，谿谷悲歌。神章灵篇兮，赴曲相和。余私娱兹兮，孰哉复加。还顾世俗兮，坏败罔罗。卷佩将逝兮，涕流滂洛。皇门开兮照下土，株秽除兮兰芷睹。
四佞放兮後得禹，圣舜摄兮昭尧绪。伊伯庸之末胄兮，谅皇直之屈原。云余肇祖于高阳兮，惟楚怀之婵连。原生受命于贞节兮，鸿永路有嘉名。齐名字于天地兮，并光明于列星。吸精粹而吐氛浊兮，横邪世而不取容。
行叩诚而不阿兮，遂见排而逢谗。后听虚而黜实兮，不吾理而顺情。肠愤悁而含怒兮，志迁蹇而左倾。心愁慌其不我与兮，躬速速其不吾亲。辞灵修而陨志兮，吟泽畔之江滨。椒桂罗以颠覆兮，有竭信而归诚。
谗夫蔼蔼而漫著兮，曷其不舒予情。始结言于庙堂兮，信中涂而叛之。怀兰蕙与衡芷兮，行中野而散之。声哀哀而怀高丘兮，心愁愁而思旧邦。愿承闲而自恃兮，径淫曀而道壅。颜菌黑以沮败兮，精越裂而衰耄。
裳襜襜而含风兮，衣纳纳而掩露。赴江湘之湍流兮，顺波凑而下降。徐徘徊于山阿兮，飘风来之汹汹。驰余车兮玄石，步余马兮洞庭。平明发兮苍梧，夕投宿兮石城。芙蓉盖而菱华车兮，紫贝阙而玉堂。
薜荔饰而陆离荐兮，鱼鳞衣而白蜺裳。登逢龙而下陨兮，违故都之漫漫。思南郢之旧俗兮，肠一夕而九运。扬流波之潢潢兮，体溶溶而东回。心怊怅以永思兮，意晻晻而日颓。白露纷以涂涂兮，秋风浏以萧萧。
身永流而不还兮，魂长逝而常愁。譬彼流水纷扬磕兮，波逢汹涌喷壅滂兮。遭纷逢凶蹇离尤兮，垂文扬采遗将来兮。灵怀其不吾知兮，灵怀其不吾闻。就灵怀之皇祖兮，愬灵怀之鬼神。灵怀曾不吾与兮，即听夫人之谀辞。
余辞上参于天坠兮，旁引之于四时。指日月使延照兮，抚招摇以质正。立师旷俾端辞兮，命咎繇使并听。兆出名曰正则兮，卦发字曰灵均。余幼既有此鸿节兮，长愈固而弥纯。不从俗而论行兮，直躬指而信志。
不枉绳以追曲兮，屈情素以从事。端余行其如玉兮，述皇舆之踵迹。群阿容以晦光兮，皇舆覆以幽辟。舆中涂以回畔兮，驷马惊而横奔。执组者不能制兮，必折轭而摧辕。断镳衔以驰骛兮，暮去次而敢止。
路荡荡其无人兮，遂不驾乎千里。身衡陷而下沉兮，不可获而复登。不顾身之卑贱兮，惜皇舆之不兴。出国门而端指兮，冀壹寤而锡还。哀仆夫之坎毒兮，屡离忧而逢患。九年之中不吾反兮，思彭咸之水游。
惜师延之浮渚兮，赴汨罗之长流。遵江曲之逶移兮，触石岸而衡游。波澧澧而扬浇兮，顺长濑之浊流。凌黄沱而下低兮，思还流而复反。玄舆驰而并集兮，身容与而日远。棹舟杭以横兮，济湘流而南极。
立江界而长吟兮，愁哀哀而累息。情慌忽以忘归兮，神浮游以高历。心蛩蛩而怀顾兮，魂眷眷而独逝。余思旧邦心依违兮，日暮黄昏羌幽悲。去郢东迁余谁慕兮，谗夫党旅其以兹故。河水淫淫情所愿兮，顾瞻郢路终不返兮。
惟郁郁之忧毒兮，志坎坎而不违。身憔悴而考旦兮，日黄昏而长悲。闵空宇之孤子兮，哀枯杨之冤雏。孤雌吟于高墉兮，鸣鸠栖于桑榆。玄猿失于潜林兮，独偏弃而远放。征夫劳于周行兮，处妇愤而长望。
申诚信而罔违兮，情素洁于纽帛。光明齐于日月兮，文采耀燿于玉石。伤压次而不发兮，思沉抑而不扬。芳懿懿而终败兮，名靡散而不彰。背玉门以奔骛兮，蹇离尤而干诟。若龙逢之沉首兮，王子比干之逢醢。
念社稷之几危兮，反为雠而见怨。思国家之离沮兮，躬获愆而结难。若青蝇之伪质兮，晋骊姬之反情。恐登阶之逢危兮，故退伏于末庭。孽臣之号哭兮，本朝芜而不治。犯颜色而触谏兮，反蒙辜而被疑。
菀蘼芜与菌若兮，渐藁本于洿渎。淹芳芷于腐井兮，弃鸡骇于筐簏。执棠谿以击蓬兮，秉干将以割肉。筐泽泻以豹革兮，破荆和以继筑。时溷浊犹未清兮，世殽乱犹未察。欲容与以俟时兮，惧年岁之既晏。
顾屈节以从流兮，心巩巩而不夷。宁浮沅而驰骋兮，下江湘以邅回。山中槛槛余伤怀兮，征夫皇皇其孰依。经营原野杳冥冥兮，乘骐骋骥舒吾情。归骸旧邦莫谁语兮，长辞远逝乘湘去兮。志隐隐而郁怫兮，愁独哀而冤结。
肠纷纭以缭转兮，涕渐渐其若屑。情慨慨而长怀兮，信上皇而质正。合五岳与八灵兮，讯九兽与六神。指列宿以白情兮，诉五帝以置辞。北斗为我折中兮，太一为余听之。云服阴阳之正道兮，御后土之中和。
佩苍龙之虫虬兮，带隐虹之逶蛇。曳彗星之皓旰兮，抚朱爵与鸟鸟。游清灵之飒戾兮，服云衣之披披。杖玉策与朱旗兮，垂明月之玄珠。举霓旌之蔽翳兮，建黄晚之总旄。躬纯粹而罔愆兮，承皇考之妙仪。
惜往事之不合兮，横汨罗而下沥。乘隆波而南渡兮，逐江湘之顺流。赴阳侯之潢洋兮，下石濑而登洲。陆魁堆以蔽视兮，云冥冥而昏前。山峻高以无垠兮，遂曾大而迫身。雪雰雰而薄木兮，云霏霏而陨集。
阜隘狭而幽险兮，石差嵯以翳日。悲故乡而发忿兮，去余邦之弥久。背龙门而入河兮，登大坟而望夏首。横舟航而济湘兮，耳聊啾而愁慌。波淫淫而周流兮，鸿溶溢而滔荡。路曼曼其无端兮，周容容而无识。
引日月以指极兮，少须臾而释思。水波远以冥冥兮，眇不睹其东西。顺风波以南北兮，雾宵晦以纷纷。日杳杳以西颓兮，路长远而窘迫。欲酌醴以娱忧兮，蹇骚骚而不释。飘风蓬龙埃坎兮，草木摇落时槁悴。
遭倾遇祸不可救兮，长吟永欷涕究究。舒情陈诗冀以自免兮，颓流下陨身日远兮。览屈氏之离骚兮，心哀哀而怫郁。声嗷嗷以寂寥兮，顾仆夫之憔悴。拨谄谀而匡邪兮，切浊汗之流俗。荡污泡之奸咎兮，夷蠢蠢之溷浊。
怀芬香而挟蕙兮，佩江蓠之丑丑。握申椒与杜若兮，冠浮云之峨峨。登长陵而四望兮，览芷圃之蠡蠡。游兰皋与蕙林兮，睨玉石之差嵯。扬精华以炫燿兮，芳郁渥而纯美。结桂树之旖旎兮，纫荃蕙与辛夷。
芳若兹而不御兮，捐林薄而菀死。驱子侨之奔走兮，申徒狄之赴渊。若由夷之纯美兮，介子推之隐山。晋申生之离殃兮，荆和氏之泣血。吴申胥之挑眼兮，王子比干之横废。欲卑身而下体兮，心隐恻而不置。
方圜殊而不合兮，钩绳用而异态。欲俟时于须臾兮，日阴曀其将暮。时迟迟其日进兮，年忽忽而日度。妄周容而入世兮，内距闭而不开。俟时风之清激兮，愈氛雾其如土。进雄鸠之耿耿兮，谗介介而蔽之。
默顺风以偃仰兮，尚由由而进之。心愁悲以冤结兮，情背错以曼忧。搴薜荔于山野兮，采撚支于中洲。望高丘而叹涕兮，悲吸吸而长怀。孰契契而委栋兮，日晻晻而下颓。江湘油油长流汩兮，挑揄扬汰荡迅疾兮。
忧心展转愁怫郁兮，冤结未舒长隐忿。丁时逢殃可奈何兮，劳心悁悁涕滂沱兮。悲余心之悁悁兮，哀故邦之逢殃。辞九年而不复兮，独茕茕而南行。思余俗之流风兮，心纷错而不受。遵野莽以呼风兮，步从容于山藏。
巡陆夷之曲衍兮，幽空虚以寂寞。倚石岩以流涕兮，忧憔悴而无乐。登巑岏以长盼兮，望南郢而窥之。山修远其辽辽兮，涂漫漫其无时。听玄鹤之晨鸣兮，于高冈之峨峨。独愤积而哀娱兮，翔江洲而安歌。
三鸟飞以自南兮，览其志而欲北。原寄言于三鸟兮，去飘疾而不可得。欲迁志而改操兮，心纷结其未离。外彷徨而游览兮，内恻隐而含哀。聊须臾以时忘兮，心渐渐其烦错。原假簧以舒忧兮，志纡郁其难释。
叹离骚以扬意兮，犹未殚于九章。长嘘吸以于悒兮，涕横集而成行。伤明珠之赴泥兮，鱼眼玑之坚藏。同驽骡与乘马兮，杂斑駮与卑茸。葛藟藤于桂树兮，鸱鸮集于木兰。仙促谈于廊庙兮，律魁放乎山间。
恶虞氏之箫韶兮，好遗风之激楚。潜周鼎于江淮兮，爨土锅于中宇。且人心之持旧兮，而不可保长。邅彼南道兮，征夫宵行。思念郢路兮，还顾眷眷。涕流交集兮，泣下涟涟。
登山长望中心悲兮，菀彼青青泣如颓。留思北顾涕渐渐兮，折锐摧矜凝氾滥。念我茕茕魂谁求兮，仆夫慌悴散若流兮。昔皇考之嘉志兮，喜登能而亮贤。情纯洁而罔秽兮，姿盛质而无愆。放佞人与谄谀兮，斥谗夫与便宠。
亲忠正之诚诚兮，招贞良与明智。心溶溶其不可量兮，情澹澹其若渊。回邪辟而不能入兮，诚原藏而不可迁。逐下鞘于後堂兮，迎虙妃于伊雒。击谗贼于中屋兮，选吕管于榛薄。丛林之下无怨士兮，江河之畔无隐夫。
三苗之徒以放逐兮，伊皋之伦以充庐。今反表以为里兮，颠裳以为衣。戚宋万于两楹兮，废周邵于遐夷。却骐骥以转运兮，腾驴骡以驰逐。蔡女黜而出帷兮，戎妇入而彩绣服。庆忌囚于阱室兮，陈不占战而赴围。
破伯牙之号钟兮，挟人筝而弹纬。藏玉石于金匮兮，捐赤瑾于中庭。韩信蒙于介胄兮，行夫将而攻城。笑药弃于泽洲兮，瓟瓜蠹于筐簏。麒麟奔于九皋兮，熊罴群而逸囿。折芳枝与琼华兮，树枳棘与薪柴。
掘荃蕙与射干兮，耘藜藿与草荷。惜今世其何殊兮，远近思而不同。或沉沦其无所达兮，或清激其无所通。哀余生之不当兮，独蒙毒而逢尤。虽謇謇以申志兮，君乖差而屏之。诚惜芳之菲菲兮，反以兹为腐也。
怀椒聊之茶茶兮，乃逢纷以罹诟也。嘉皇既殁终不返兮，山中幽险郢路远兮。谗人諓諓孰可愬兮，征夫罔极谁可语兮。行吟累欷声喟喟兮，怀忧含戚何侘傺兮。冥冥深林兮，树木郁郁。山参差以崭岩兮，阜杳杳以蔽日。
悲余心之悁悁兮，目眇眇而遗泣。风骚屑以摇木兮，云吸吸以湫戾。悲余生之无欢兮，愁促促于山陆。旦徘徊于长阪兮，夕彷徨而独宿。发披披以乱乱兮，躬劬劳而病悴。魂行行而南行兮，泣霑襟而濡袂。
心婵媛而无告兮，口噤闭而不言。违郢都之旧闾兮，回湘、沅而远迁。念余邦之横陷兮，宗鬼神之无次。闵先嗣之中绝兮，心惶惑而自悲。聊浮游于山狭兮，步周流于江畔。临深水而长啸兮，且倘佯而氾观。
兴离骚之微文兮，冀灵修之壹悟。还余车于南郢兮，复往轨于初古。道修远其难迁兮，伤余心之不能已。背三五之典刑兮，绝洪范之辟纪。播规矩以背度兮，错权衡而任意。操绳墨而放弃兮，倾容幸而侍侧。
甘棠枯于丰草兮，藜棘树于中庭。西施斥于北宫兮，分丑倚于弥楹。乌获戚而骖乘兮，燕公操于马圈。蒯聋登于清府兮，咎繇弃而在野。盖见兹以永叹兮，欲登阶而狐疑。乘白水而高骛兮，因徙弛而长词。
倘佯垆阪沼水深兮，容与汉渚涕淫淫兮。纤阿不御焉舒情兮，曾哀悽欷心离离兮。悲余性之不可改兮，屡惩艾而不移。服觉皓以殊俗兮，貌揭揭以巍巍。譬若王侨之乘云兮，载赤霄而凌太清。欲与天地参寿兮，与日月而比荣。
登昆仑而北首兮，悉灵圈而来谒。选鬼神于太阴兮，登阊阖于玄阙。回朕车俾西引兮，褰虹旗于玉门。驰六龙于三危兮，朝西灵于九滨。结余轸于西山兮，横飞谷以南征。绝都广以直指兮，历祝融于赤冥。
枉玉衡于炎火兮，委两馆于咸唐。贯沌遮以东朅兮，维六龙于扶桑。周流览于四海兮，志升降以高驰。征九神于回极兮，建虹采以招指。驾鸾凤以上游兮，从玄鹤与鹪明。孔鸟飞而送迎兮，腾群鹤于瑶光。
排帝宫与罗囿兮，升县圃以眩灭。结琼枝以杂佩兮，立长庚以继日。凌惊雷以轶骇电兮，缀鬼谷于北辰。鞭风伯使先驱兮，囚灵玄于虞渊。溯高风以低走兮，览周流于朔方。就愚帝而敶辞兮，考玄冥于空桑。
旋车逝于崇山兮，奏虞舜于苍梧。济杨舟于会稽兮，就申胥于五湖。见南郢之流风兮，亡余躬于沅湘。望旧邦之黯黑兮，时溷浊其犹未央。怀兰茝之芬芳兮，妒被离而折之。张绛帷以襜襜兮，风邑邑而蔽之。
日暾暾其西舍兮，阳火火而复顾。聊假日以须臾兮，何骚骚而自故。譬彼蛟龙乘云浮兮，漂淫沌溶纷若雾兮。天生我兮当昏时，被谤谮兮虚获尤。心烦昏兮意无聊，严载驾兮出戏游。周八极兮历九州，求轩辕兮索重华。
世既卓兮远眇眇，握佩玉兮中路躇。羡咎繇兮建典谟，懿风后兮受瑞图。愍余命兮遭六极，委玉质兮於泥涂。遽惊遑兮驱林泽，步屏营兮行丘阿。车车折兮马虺颓，愚怅立兮涕滂沱。思丁文兮圣明哲，哀平差兮迷谬愚。
吕傅举兮殷周兴，忌大专兮郢吴虚。仰长叹兮气噎结，悒闷绝兮喘复苏。虎兕争兮於廷中，豺狼斗兮我之隅。云雾会兮日冥晦，飘风起兮扬尘埃。走酒罔兮乍东西，欲窜伏兮其焉如。念灵闺兮岸重深，原竭节兮隔无由。
望旧邦兮路逶随，忧心悄兮志勤劬。魂茕茕兮不遑寐，目眽眽兮寤终朝。令尹兮谤谤，群司兮哝哝。哀哉兮浑浑，上下兮同流。豆藟兮蔓衍，芳草兮挫枯。赤紫兮杂乱，曾莫兮别诸。
倚此兮岩穴，永思兮窈悠。嗟怀兮眩惑，用志兮不昭。将丧兮玉斗，遗失兮钮枢。我心兮煎熬，惟是兮用忧。进恶兮九旬，复顾兮彭务。拟斯兮二踪，未知兮所投。
谣吟兮中野，上察兮璇玑。大火兮西睨，摄提兮运低。雷霆兮琅磕，雹霰兮霏霏。奔电兮光晃，凉风兮怆悽。鸟兽兮惊骇，相从兮宿栖。鸳鸯兮和和，狐狸兮随随。
哀吾兮介特，独处兮罔依。蝼蛄兮鸣东，虫蠽兮号西。虫缘兮我裳，虫入兮我怀。虫豸兮夹余，惆怅兮自悲。伫立兮忉怛，心结结兮折摧。周徘徊兮汉渚，求水神兮灵女。
嗟此国兮无良，媒女屈兮混乱。鸟雀列兮哗欢，鸟鹆鸣兮聒余。抱昭华兮宝璋，欲衒鬻兮莫取。言旋迈兮北徂，叫我友兮配耦。日阴曀兮未光，阒看窕兮靡睹。纷载驱兮高驰，将咨询兮皇羲。
遵河皋兮周流，路变易兮时乖。沧海兮东游，沐盥浴兮天池。访太昊兮道要，云靡贵兮仁义。志欣乐兮反征，就周文兮邠歧。秉玉英兮结誓，日欲暮兮心悲。惟天禄兮不再，背我信兮自违。
逾陇堆兮渡漠，过桂车兮合黎。赴昆山兮绳马，从邛遨兮栖迟。吸玉液兮止渴，啃芝华兮疗饥。居寥廓兮少畴，远梁昌兮几迷。望江汉兮濩渃，心紧绳兮伤怀。时阴阴兮且旦，尘莫莫兮未晞。
忧不暇兮寝食，吼增叹兮如雷。哀世兮睩睩，諓諓兮塞喔。众多兮阿媚，曲靡兮成俗。贪枉兮党比，贞良兮茕独。鹄窜兮枳棘，鹈集兮帷幄。罽絮兮青葱，槁本兮萎落。
睹斯兮伪惑，心为兮隔错。逡巡兮圃薮，率彼兮畛陌。川谷兮渊渊，山阜兮高高。丛林兮崟崟，株榛兮岳岳。霜雪兮深浓，冰冻兮洛泽。东西兮南北，罔所兮归薄。
庇荫兮枯树，匍匐兮岩石。蜷跼兮寒局数，独处兮志不申。年齿尽兮命迫促，魁垒压摧兮常困辱。含忧强老兮愁无乐，须发草悴兮散鬓白。怀兰英兮把琼若，待天明兮立踯躅。云蒙蒙兮电迅烁，孤雌惊兮鸣呴呴。
思怫郁兮肝切剥，忿悁悒兮孰诉告。悼屈子兮遭厄，沉王躬兮湘汨。何楚国兮难化，到于今兮不易。士莫志兮羔裘，竞佞谀兮谗争。指正义兮为曲，谤玉璧兮为石。鸟雕游兮华屋，鸟鸟栖兮柴蔟。
起奋迅兮奔走，违群小兮诟诟。载青云兮上升，往昭明兮所处。蹑天衢兮长驱，踵九阳兮戏荡。越云汉兮南济，秣余马兮河鼓。云霓纷兮晻翳，参辰回兮颠倒。逢流星兮问路，顾我指兮从左。
径娵觜兮直驰，御者迷兮失轨。遂踢达兮邪造，与日月兮殊道。志阏绝兮安如，哀所求兮不耦。攀天阶兮下视，见鄢郢兮旧宇。意逍遥兮欲归，众秽盛兮沓沓。思哽腐兮诘屈，涕流澜兮如雨。
嗟嗟兮悲夫，殽乱兮纷拿。茅丝兮同聚，冠屦兮共绳。督万兮侍宴，周邵兮负刍。白龙兮见射，灵龟兮执拘。仲尼兮困厄，邹衍兮幽囚。伊余兮念兹，奔遁兮隐居。
将升兮高山，上有兮猴猿。欲入兮深谷，下有兮虺蛇。左见兮鸣鸟，右睹兮呼枭。惶怕兮失气，踊跃兮距跳。便旋兮中原，仰天兮增叹。菅蒯兮茂莽，鸟苇兮千眠。
鹿蹊兮践践，兽貉兮虫虫。鹯鹞兮轩轩，鹑鸟兮甄甄。哀我兮寡独，靡有兮齐伦。意欲兮沉吟，迫日兮黄昏。玄鹤兮高飞，曾逝兮青冥。鸟鸟兮喈喈，山鹊兮啼啼。
鸿鸬兮振翅，归雁兮于征。吾志兮觉悟，怀我兮圣京。垂屣兮将起，驻俟兮硕明。惟昊天兮昭灵，阳气发兮清明。风習習兮和暖，百草萌兮华荣。黏菜茂兮扶疏，蘅芷雕兮莹好。
愍贞良兮遇害，将夭折兮碎糜。时混混兮浇羹，哀当世兮莫知。览往昔兮俊彦，亦屈辱兮系绳。管束缚兮桎梏，百贸易兮传卖。遭桓缪兮识举，才德用兮列施。且从容兮自慰，玩琴书兮游戏。
迫中国兮狭狭，吾欲之兮九夷。超五岭兮嵯峨，观浮石兮崔嵬。陟丹山兮炎野，屯余车兮黄支。就祝融兮稽疑，嘉己行兮无为。乃回朅兮北逝，遇神神兮宴嬉。欲静居兮自娱，心愁亲兮不能。
放余辔兮策驷，忽飙腾兮浮云。足飞杭兮越海，从安期兮蓬莱。缘天梯兮北上，登太一兮玉台。使素女兮鼓簧，乘戈和兮讴谣。声呼促兮清和，音晏衍兮要淫。咸欣欣兮酣乐，余眷眷兮独悲。
顾章华兮太息，志恋恋兮依依。旻天兮清凉，玄气兮高朗。北风兮潦清，草木兮苍唐。虫虫兮嚼嚼，虫虫兮穰穰。岁忽忽兮惟暮，余感时兮悽怆。伤俗兮泥浊，蒙蔽兮不章。
宝彼兮沙砾，捐此兮夜光。椒玉兮湟污，麻耳兮充房。摄衣兮缓带，操我兮墨阳。升车兮命仆，将驰兮四荒。下堂兮见虿，出门兮触虫。巷有兮虫蜓，邑多兮螳螂。
睹斯兮嫉贼，心为兮切伤。俛念兮子胥，仰怜兮比干。投剑兮脱冕，龙屈兮蜿弯。潜藏兮山泽，匍匐兮丛攒。窥见兮溪涧，流水兮沄沄。鼋鼍兮欣欣，鱼鱼兮延延。
群行兮上下，骈罗兮列陈。自恨兮无友，特处兮茕茕。冬夜兮陶陶，雨雪兮冥冥。神光兮炯炯，鬼火兮荧荧。修德兮困控，愁不聊兮遑生。忧纡兮郁郁，恶所兮写情。
陟玉峦兮逍遥，览高冈兮峣峣。桂树列兮纷敷，吐紫华兮布条。实孔鸾兮所居，今其集兮惟鸮。乌鹊惊兮哑哑，余顾盼兮怊怊。彼日月兮昏昧，障覆天兮凶氛。伊我后兮不聪，焉陈诚兮效忠。
摅羽翮兮超俗，游陶遨兮养神。乘六蛟兮蜿蝉，遂驰骋兮升云。扬彗光兮为旗，秉电策兮为鞭。朝晨发兮鄢郢，食时至兮增泉。绕曲阿兮北次，造我车兮南端。谒玄黄兮纳礼，崇忠贞兮弥坚。
历九宫兮遍观，睹秘藏兮宝珍。就传说兮骑龙，与织女兮合婚。举天帝兮掩邪，张天弧兮射奸。随真人兮翱翔，食元气兮长存。望太微兮穆穆，睨三阶兮炳分。相辅政兮成化，建烈业兮垂勋。
目瞥瞥兮西没，道遐回兮阻叹。志蓄积兮未通，怅敞罔兮自怜。天庭明兮云霓藏，三光朗兮镜万方。斥蜴兮进龟龙，策谋从兮翼机衡。配稷契兮恢唐功，嗟英俊兮未为双。